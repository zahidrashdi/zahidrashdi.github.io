
			<!DOCTYPE html>
			<html>
			<head>
				<title>
				 April 2020
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>April 2020</h1>
			<main id='tweets'>
				<div><h2>یکم اپریل ۲۰۲۰ء</h2><div class='tweet-content'><p>ملک بھر میں جو شخصیات، ادارے اور تنظیمیں کرونا وائرس کے متاثرین اور مستحق لوگوں کی خدمت کام کر رہی ہیں، لائق تحسین ہیں۔ بیرون ملک رہنے والے پاکستانی حضرات سے گزارش ہے کہ وہ بھی اپنے اپنے علاقوں میں ان کا ہاتھ بٹائیں۔</p>
</div></div><div><h2>۲ اپریل ۲۰۲۰ء</h2><div class='tweet-content'><p>جوں جوں کرونا بحران کے حوالے سے مسجد، مدرسہ، نماز باجماعت، اور دعوت و تبلیغ کے خلاف گھیرا تنگ ہو رہا ہے، یہ واضح ہوتا جا رہا ہے کہ پاکستان میں اسے دین و مذہب کے خلاف ہتھیار بنا لیا گیا ہے، جو خود ایک المیہ ہے اور اس سازش کو ناکام بنانا ہم سب کی ذمہ داری ہے، اللہ تعالٰی توفیق دے، آمین یا رب العالمین۔</p>
</div></div><div><h2>۳ اپریل ۲۰۲۰ء</h2><div class='tweet-content'><p>پنجاب حکومت کی طرف سے کوئی واضح اعلان نہ ہونے کی وجہ سے نماز جمعہ کی ادائیگی کے حوالے سے صوبہ بھر کے لوگ تذبذب کا شکار ہیں۔ وزیر اعلیٰ پنجاب سے درخواست ہے کہ دوٹوک پالیسی کا اعلان کریں۔ </p>
</div></div><div><h2>۴ اپریل ۲۰۲۰ء</h2><div class='tweet-content'><p>مجھے مولانا فضل الرحمان کی اس بات سے اتفاق ہے اور میں خود بھی یہ لکھ چکا ہوں کہ پاکستان میں کچھ پس پردہ لابیاں عوامی دینی حلقوں کو کسی بھی طرح ریاستی اداروں کے مقابل اور آپس میں ایک دوسرے کے آمنے سامنے لا کر کوئی بڑا دنگل کرانے کے درپے ہیں، اللہ پاک رحم فرمائے آمین۔</p>
</div></div><div><h2>۴ اپریل ۲۰۲۰ء</h2><div class='tweet-content'><p>اس بڑے دنگل کا کامیاب تجربہ اس سے قبل الجزائر میں کیا جا چکا ہے جس میں ایک لاکھ کے لگ بھگ شہری لقمہ اجل بنے تہے۔ یہ ہماری مجموعی دینی قیادت کے لیے بڑی آزمائش کا مرحلہ ہے، اللہ تعالٰی حوصلہ بصیرت اور استقامت سے نوازیں آمین یا رب العالمین۔</p>
</div></div><div><h2>۴ اپریل ۲۰۲۰ء</h2><div class='tweet-content'><p>مختلف شہروں میں پولیس مساجد کے اماموں سے حلف نامے پر کروا رہی ہے کہ مسجد میں پانچ سے زیادہ افراد جمع ہونے پر ذمہ دار وہ ہوں گے۔ اگر طے شدہ سرکاری پالیسی میں لوگوں کو جمع ہونے سے بہرصورت روکنا اماموں کی ذمہ داری ہے تو انہیں اس کے لیے باقاعدہ فورس مہیا کی جائے یا فورس بنانے کی اجازت دی جائے۔</p>
</div></div><div><h2>۶ اپریل ۲۰۲۰ء</h2><div class='tweet-content'><p>نبی کریم صلی اللہ علیہ وسلم نے صدقہ کی بہترین صورت یہ بیان کی ہے کہ بائیں ہاتھ کو پتہ نہ چلے کہ دائیں نے کہا خرچ کیا ہے۔ اس لیے کسی مستحق کی مدد کرتے وقت اس کی عزت نفس کا خیال کرتے ہوئے نمائش اور تشہیر سے جس قدر گریز کیا جائے بہتر ہے۔ اللہ تعالٰی قبولیت سے نوازیں، آمین ثم آمین یا رب العالمین۔</p>
</div></div><div><h2>۷ اپریل ۲۰۲۰ء</h2><div class='tweet-content'><p>بعض حضرات دینی مسائل کے حوالے سے آئے روز کوئی ’’نیا کٹا کھول دیتے ہیں‘‘۔ جن مسائل کا تعلق عمومی معاشرت سے ہے ان میں ہر نئے کٹے کے پیچھے بھاگنے کی بجائے مرکزی دینی قیادتوں سے رجوع کیا جائے تو خیر و برکت کے ساتھ ساتھ اجتماعیت کا ماحول بھی قائم رہتا ہے، جو ہماری اہم ترین ملی ضرورت ہے۔</p>
</div></div><div><h2>۸ اپریل ۲۰۲۰ء</h2><div class='tweet-content'><p>پرانی کہاوت ہے کسی گاؤں میں کچھ لوگ ایک منہ زور بیل کو خصی کرنا چاہتے تھے مگر وہ قابو نہیں آ رہا تھا۔ ایک دن وہ کنویں میں گر کر پھنس گیا اور لوگ اسے نکالنے کے لیے جمع ہوئے تو ایک ستم ظریف نے آواز لگائی یہ موقع ہے خصی کر لو۔ ہمارے دینی حلقے آج کل اسی صورتحال سے دوچار نظر آ رہے ہیں، اللہ حفاظت فرمائے، آمین۔ </p>
</div></div><div><h2>۹ اپریل ۲۰۲۰ء</h2><div class='tweet-content'><p>ایک صاحب نے لکھا ہے کہ جان کے ساتھ معیشت کا تحفظ بھی ضروری ہے۔ میں نے عرض کیا کہ بالکل بجا مگر اس کے ساتھ ایمان کو بھی شامل کر لیں۔ ایمان اور اعمال صالحہ آپشنل سبجیکٹ نہیں بلکہ بنیادی ضروریات زندگی میں شامل ہے، جسے نظر انداز کرنا خود فریبی ہے، اللہ تعالٰی محفوظ رکھیں، آمین یا رب العالمین۔</p>
</div></div><div><h2>۱۰ اپریل ۲۰۲۰ء</h2><div class='tweet-content'><p>آج دس اپریل کو مرکزی جامع مسجد شیرانوالہ باغ گوجرانوالہ میں جمعہ کی اذان ڈیڑھ بجے ہوگی، اردو بیان نہیں ہوگا، اذان ثانی پونے دو بجے اور اس کے بعد عربی خطبہ اور جماعت ہو گی، ان شاء اللہ تعالٰی۔ احباب وضو اور سنتوں کا اہتمام گھروں میں کریں، شکریہ۔</p>
</div></div><div><h2>۱۱ اپریل ۲۰۲۰ء</h2><div class='tweet-content'><p>پنجاب حکومت کے زیر انتظام علماء کرام کی ویڈیو لنک میٹنگ میں شرکت کا موقع ملا۔ عرض کیا کہ مسلمان کے لیے مسجد کے ساتھ مسلسل تعلق بالخصوص نماز باجماعت لازمی ہے، اسلامی ریاست کی پالیسی اور نظام میں بھی اسے لازمی سروسز میں شمار کر لیا جائے تو خیر و برکت کے ساتھ ہمارے مسئلہ کا حل بھی ہوگا۔</p>
</div></div><div><h2>۱۲ اپریل ۲۰۲۰ء</h2><div class='tweet-content'><p>ایک سوال ذہن میں گردش کر رہا ہے کہ کیا کرونا وائرس ظاہری اسباب میں سے ہے یا غیبی؟ جو دکھائی نہیں دیتا، کام کرتے ہوئے بھی محسوس نہیں ہوتا، اس کی کارکردگی صرف نتائج سے معلوم ہوتی ہے۔ اور کیا اس کا علاج ظاہری اسباب کے ساتھ کرنے کی ضرورت ہے یا غیبی اسباب کی طرف رجوع بھی ضروری ہے؟</p>
</div></div><div><h2>۱۳ اپریل ۲۰۲۰ء</h2><div class='tweet-content'><p>رحمت و برکت اور لعنت و نحوست خالق کائنات کے غیبی نظام کا حصہ ہیں جن کا نیٹ ورک اور ظاہری اسباب دکھائی نہیں دیتے، مگر ان کے ثمرات و نتائج ہر طرف اور ہر وقت ہماری زندگی میں موجود ہوتے ہیں، کرونا وائرس بھی اسی کی ایک جھلک ہے ’’الم یأن للذین اٰمنوا ان تخشع قلوبہم لذکر اللہ و مانزل من الحق‘‘؟</p>
</div></div><div><h2>۱۴ اپریل ۲۰۲۰ء</h2><div class='tweet-content'><p>لوگوں سے کہا جائے کہ کرونا بحران کے دوران مسجدوں میں ہجوم نہ کریں، گھروں میں نماز باجماعت کا ماحول و معمول بنائیں تو بات سمجھ میں آتی ہے، اس سے گھروں میں نماز تلاوت کے ذریعے برکت کا ماحول بھی بحال ہوگا۔ مگر مساجد میں نماز باجماعت معطل یا محدود تر کر دی جائے، مسلم معاشرے کے لیے قابل فہم نہیں ہے۔</p>
</div></div><div><h2>۱۵ اپریل ۲۰۲۰ء</h2><div class='tweet-content'><p>قادیانیوں سے گزارش ہے کہ امت مسلمہ کے اجماعی عقیدہ و موقف کی بنیاد پر مین اسٹریم میں واپس آ جائیں، یا دستور و قانون کے مطابق اپنا الگ مذہبی و معاشرتی تشخص تسلیم کر لیں۔ تیسرا کوئی راستہ نہیں ہے، ان کے سرپرست بھی امت اور قوم کے ساتھ خواہ مخواہ دھکا کر کے سب کا وقت ضائع نہ کریں۔</p>
</div></div><div><h2>۱۶ اپریل ۲۰۲۰ء</h2><div class='tweet-content'><p>لاک ڈاؤن میں دو ہفتے کی توسیع کے ساتھ بعض شعبوں میں مشروط کاروبار کی اجازت دے دی گئی ہے، جو مناسب ہے۔ مسجد و عبادت اصولاً لازمی سروسز میں شامل ہیں، اگر ارباب اختیار اسے ناگزیر کاروباری شعبوں میں ہی شمار کر لیں تو یہ ان بھلائی سمجھی جائے گی اور اللہ تعالٰی راضی ہوں گے، سنجیدہ توجہ درکار ہے۔</p>
</div></div><div><h2>۱۷ اپریل ۲۰۲۰ء</h2><div class='tweet-content'><p>آج سترہ اپریل کو مرکزی جامع مسجد شیرانوالہ گوجرانوالہ میں جمعہ کی اذان ڈیڑھ بجے ہوگی، اردو بیان نہیں ہوگا، اذان ثانی پونے دو بجے، اور عربی خطبہ کے ساتھ نماز پڑھا دی جائے گی، ان شاء اللہ تعالیٰ۔ نمازیوں سے گزارش ہے کہ وضو اور سنتوں کا اہتمام گھروں میں کریں اور مسجد میں زیادہ ہجوم نہ کریں۔</p>
</div></div><div><h2>۱۸ اپریل ۲۰۲۰ء</h2><div class='tweet-content'><p>یہ وقت ایک دوسرے کو کو کوسنے اور طعنے دینے کا نہیں، مل جل کر بحران سے خود بچنے اور دوسروں کو بچانے کا ہے۔ آگ کیسے لگی ہے اور کس نے لگائی ہے، سب کچھ اپنے وقت پر سامنے آئے گا اور قدرت کی سزا سے بچ نہیں سکے گا، ابھی آگ بجھانے پر ساری توجہ ضروری ہے۔</p>
</div></div><div><h2>۱۹ اپریل ۲۰۲۰ء</h2><div class='tweet-content'><p>جان کا خطرہ درپیش ہو تو وہ مسلمان کے لیے حالت اضطرار ہوتی ہے، اور جان بچانے کی حد تک حرام کا استعمال بھی جائز ہو جاتا ہے۔ اس لیے موجودہ حالات کو اضطراری صورتحال سمجھتے ہوئے ڈاکٹر صاحبان کے مشوروں اور اکابر علماء کرام کی مشاورت سے کی جانے والی سرکاری ہدایات کی پیروی ہی شریعت کا تقاضہ ہے۔</p>
</div></div><div><h2>۲۲ اپریل ۲۰۲۰ء</h2><div class='tweet-content'><p>آج اکیس اپریل ہے، شاعر مشرق و مفکر پاکستان علامہ محمد اقبال رحمۃ اللہ تعالٰی کا یوم وفات، جو ہمارے قومی محسن ہیں۔ مگر ہم شاید اس لیے ان کو بھول جانے کی کوشش کر رہے کہ وہ خدا کا نام لیتے تھے اور محبت رسول صلی اللّٰہ علیہ وسلم کا درس دیتے تھے، اللہ تعالٰی انہیں جنت میں اعلی مقام عطا فرمائیں، آمین۔</p>
</div></div><div><h2>۲۳ اپریل ۲۰۲۰ء</h2><div class='tweet-content'><p>کرونا بحران کے باعث اس سال رمضان المبارک میں ہم سب اہل خانہ نماز عشاء و تراویح گھر میں اپنے عزیز پوتے حافظ محمد طلال خان حفظہ اللہ تعالٰی من کل شر و آفۃ کی اقتدا میں ادا کریں گے، ان شاء اللہ تعالٰی۔ اللہ تعالیٰ رمضان المبارک کی برکت سے کرونا بحران سے سب کو جلد نجات عطا فرمائیں، آمین۔</p>
</div></div><div><h2>۲۴ اپریل ۲۰۲۰ء</h2><div class='tweet-content'><p>ڈاکٹر صاحبان کا مطالبہ ہے کہ وبا کی شدت کی وجہ سے مساجد کے اجتماعات پر پابندی لگا دی جائے، جبکہ وزیراعظم محترم کا کہنا ہے کہ اگر ہدایات کی پابندی نہ ہوئی تو مساجد بند کی جا سکتی ہیں۔ اس لیے مساجد کو کھلا اور کسی حد تک آباد رکھنے کے لیے سرکاری ہدایات کی پابندی کا سب کو اہتمام کرنا چاہیے۔</p>
</div></div><div><h2>۲۵ اپریل ۲۰۲۰ء</h2><div class='tweet-content'><p>بسم اللہ الرحمٰن الرحیم، رمضان المبارک کا آغاز سب کو مبارک ہو۔ اللہ تعالٰی اس کی برکت سے ہم سب کو توبہ و استغفار کی توفیق سے نوازیں اور نسل انسانی، امت مسلمہ اور پاکستانی قوم کو ہر قسم کی دینی و دنیاوی آزمائش و ابتلا بالخصوص کرونا بحران سے نجات دیں آمین یا رب العالمین۔</p>
</div></div><div><h2>۲۶ اپریل ۲۰۲۰ء</h2><div class='tweet-content'><p>کرونا بحران قابو میں آتا دکھائی نہیں دے رہا، میڈیا اس کی ذمہ داری مسجد پر ڈال رہا ہے، اور میڈیا کے بارے میں مولانا طارق جمیل کی شکایت بھی بیجا نہیں ہے۔ کیا ایوان صدر میڈیا اور مسجد کے درمیان ہم آہنگی اور اشتراک عمل کے اہم تقاضے کے لیے کوئی کردار ادا نہیں کر سکتا؟ ایک سنجیدہ سا سوال ہے۔</p>
</div></div><div><h2>۲۷ اپریل ۲۰۲۰ء</h2><div class='tweet-content'><p>سیکولر میڈیا اور لابیوں نے مولوی کی کردار کشی کی طویل مہم کے بعد اب اپنے اصل ٹارگٹ مسجد کو فوکس کر کے مسجد اور میڈیا کے درمیان کشمکش کے نئے دور کا آغاز اس کیفیت میں کر دیا ہے کہ میڈیا کے پاس فری ہینڈ، آزادی اور مسجد مسلسل پابندیوں کے حصار میں ہے۔ ’’آگے آگے دیکھیے ہوتا ہے کیا‘‘۔</p>
</div></div><div><h2>۲۷ اپریل ۲۰۲۰ء</h2><div class='tweet-content'><p>سیکولر حلقوں کو یہ مغالطہ ہے کہ معاشرے میں مذہب اور مذہبی ذوق و رجحان مولوی اور مسجد کا پیدا کردہ ہے، اس لیے ان کو کارنر کرنے سے مذہب ختم ہو جائے گا۔ جبکہ مذہب انسانی فطرت کا لازمی حصہ ہے، مولوی اور مسجد اس کے اظہار کا ذریعہ ہیں، ضرورت جب تک ہے ان کا کردار بھی باقی رہے گا، ان شاء اللہ تعالٰی۔</p>
</div></div><div><h2>۲۹ اپریل ۲۰۲۰ء</h2><div class='tweet-content'><p>قرآن کریم رشد و ہدایت اور رحمت و برکت کا دائمی چشمہ ہے، جس سے ہر زمانے میں بے شمار لوگوں نے فیض اٹھایا ہے اور اب بھی اٹھا رہے ہیں۔ لامذہب لوگ غلط فہمی کا شکار ہیں کہ یہ مدرسہ کی وجہ سے ہے، اسے بند کر دو۔ جبکہ قرآن کریم مدرسہ کی وجہ سے نہیں، مدرسہ قرآن کریم کی وجہ سے ہے، وہ رہے گا تو یہ بھی رہے گا، ان شاء اللہ تعالٰی۔</p>
</div></div><div><h2>۳۰ اپریل ۲۰۲۰ء</h2><div class='tweet-content'><p>قادیانیت کے بارے میں علامہ اقبال نے فرمایا تھا کہ وہ یہودیت کا چربہ ہے۔ جس کا ایک پہلو یہ ہے کہ وہ ریاستی اداروں کی کمین گاہوں میں بیٹھ کر خفیہ کاروائیوں کا طریق کار رکھتے ہیں، جبکہ سیکولر لابیوں کی تکنیک بھی یہی ہے۔ جو اہل دین کے لیے لمحۂ فکریہ ہے، اللہ تعالٰی راہ حق میں استقامت دیں، آمین۔</p>
</div></div>
			</main>
			</body>
			</html>
			