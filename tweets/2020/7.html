
			<!DOCTYPE html>
			<html>
			<head>
				<title>
				 July 2020
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>July 2020</h1>
			<main id='tweets'>
				<div><h2>۲ جولائی ۲۰۲۰ء</h2><div class='tweet-content'><p>اسلام آباد میں ہندو مندر کی تعمیر کے بارے میں کہا جاتا ہے کہ اسلام آباد کے طے شدہ ماسٹر پلان میں اس کی گنجائش نہیں ہے، جبکہ دوسری طرف اسی ماسٹر پلان کے خلاف قرار دے کر اسلام آباد ہی کے علاقے ہمک میں مساجد شہید کرنے اور علماء کرام کو گرفتار کرنے کی خبریں گردش کر رہی ہیں، خدا خیر کرے۔</p>
</div></div><div><h2>۳ جولائی ۲۰۲۰ء</h2><div class='tweet-content'><p>ایک طرف مسلم امہ اور اس کا دین و عقیدہ ہے، دوسری طرف عالمی استعماری نظام بین الاقوامی معاہدوں کے ذریعے مسلط ہے۔ مسلم عوام کو جب بھی موقع ملا ہے انہوں نے دین و عقیدہ کے حق میں دوٹوک فیصلہ دیا ہے، مگر ان کے حکمران طبقے ان کا فیصلہ قبول کرنے سے مسلسل انکاری ہیں، اللہ پاک رحم فرمائیں، آمین۔</p>
</div></div><div><h2>۳ جولائی ۲۰۲۰ء</h2><div class='tweet-content'><p>بین الاقوامی معاہدوں میں شریک ہونا اور ان کو ڈیل کرنا حکومتوں کا کام ہے، مگر معاہدات کے دینی و تہذیبی پہلوؤں کو ریاستی اداروں کے رحم و کرم پر نہیں چھوڑا جا سکتا، یہ بہرحال علماء کرام، دینی اداروں، اور علمی مراکز کی ذمہ داری ہے، جس سے مسلسل غفلت کا خمیازہ بار بار ہمیں بھگتنا پڑ رہا ہے۔</p>
</div></div><div><h2>۴ جولائی ۲۰۲۰ء</h2><div class='tweet-content'><p>اسلام آباد اور راولپنڈی کے علماء کرام نے مسجد توحید شہید کیے جانے پر جس جرأت و حوصلہ اور وحدت و ہم آہنگی کا مظاہرہ کیا ہے وہ لائق صد تحسین و تبریک ہونے کے ساتھ ساتھ ملک بھر کے علماء کرام اور دینی کارکنوں کے لیے راہ نمائی کا ذریعہ بھی ہے اور دینی جدوجہد کی کامیابی کا راستہ بھی ہے۔</p>
</div></div><div><h2>۵ جولائی ۲۰۲۰ء</h2><div class='tweet-content'><p>رسول اکرم صلی اللہ علیہ وسلم کو بعثت کے بعد عربی، فارسی، رومی اور مصری تہذیبوں سے عملی سابقہ درپیش تھا، جن پر اسلام نے خلافت راشدہ کے دور میں غلبہ حاصل کر لیا تھا۔ سوال یہ ہے کہ ان تہذیبوں کی تمام قدریں مسترد کر دی گئی تھیں یا ’’خذ ما صفا و دع ما کدر‘‘ کا اصول اختیار کیا گیا تھا؟ آج کا اہم سوال!</p>
</div></div><div><h2>۶ جولائی ۲۰۲۰ء</h2><div class='tweet-content'><p>جس طرح ہمارے ہاں طلاق دیتے وقت کوئی شخص علماء سے مشورہ نہیں کرتا مگر پھنس جانے کے بعد کئی مفتیوں کے دروازے کھٹکھٹانے لگ جاتا ہے۔ اسی طرح ہمارے حکمران بین الاقوامی معاہدہ کرتے وقت آنکھیں بند کر کے دستخط کر دیتے ہیں، پھر قوم جکڑی جاتی ہے تو ادھر ادھر دیکھنے لگ جاتے ہیں۔ فیا للعجب مرارا۔</p>
</div></div><div><h2>۷ جولائی ۲۰۲۰ء</h2><div class='tweet-content'><p>حضرت مولانا مفتی محمد تقی عثمانی نے کشمیر کی زمین ہندوؤں پر فروخت کرنے کو شرعاً ناجائز قرار دے کر علماء امت کی طرف سے فرض کفایہ ادا کیا ہے، اور اکابر کے اس فتویٰ کی یاد تازہ کر دی ہے جس میں فلسطین کی زمین کو یہودیوں پر فروخت کرنے کو ناجائز قرار دیا گیا تھا، اللہ پاک جزائے خیر سے نوازیں، آمین۔</p>
</div></div><div><h2>۸ جولائی ۲۰۲۰ء</h2><div class='tweet-content'><p>امریکی سپریم کورٹ کا یہ حالیہ متفقہ فیصلہ دنیا بھر کی بیک ڈور الیکٹرول لابیوں کے لیے لمحہ فکریہ ہے کہ امریکی ریاستوں کی نمائندگی کرنے والا الیکٹرول ادارہ عوامی ووٹنگ کا پابند ہے اور اس کے خلاف فیصلہ نہیں دے سکتا۔ اللہ ہر ملک کے بیک ڈور سلیکٹرز کو اس کی سمجھ عطا فرما دیں، آمین۔</p>
</div></div><div><h2>۹ جولائی ۲۰۲۰ء</h2><div class='tweet-content'><p>مصر، فرانس، جرمنی، اور اردن کے وزرائے خارجہ نے باہمی ویڈیو کانفرنس کے بعد ایک مشترکہ اعلامیہ میں کہا ہے کہ اسرائیل فلسطین کے علاقے میں بستیاں بنانے سے باز رہے، یہ بین الاقوامی قانون کی خلاف ورزی ہوگی۔ بجا فرمایا مگر مگر کیا اسرائیل اس طرح باز آ جائے گا؟ ’’لاتوں کے بھوت باتوں سے نہیں مانتے‘‘۔</p>
</div></div><div><h2>۱۰ جولائی ۲۰۲۰ء</h2><div class='tweet-content'><p>استنبول کی تاریخی عمارت ’’آیا صوفیہ‘‘ کی مسجد کی حیثیت بحال کرنے کا مبینہ عدالتی فیصلہ اپنے شاندار ماضی کی طرف ترکی کے تاریخی اور تہذیبی یوٹرن کا فیصلہ ہے، جس پر صرف ترک قوم نہیں بلکہ پوری ملت اسلامیہ مبارک باد کی مستحق ہے، اللہ پاک مبارک فرمائیں، آمین یا رب العالمین۔</p>
</div></div><div><h2>۱۱ جولائی ۲۰۲۰ء</h2><div class='tweet-content'><p>جب تک ہماری اشرافیہ اور اسٹیبلشمنٹ پاکستان کی نظریاتی شناخت تہذیبی تشخص اور بیرونی مداخلت سے آزاد قومی خود مختاری کے ساتھ اپنی کمٹمنٹ کو درست کر کے اس کے لیے مخلص نہیں ہو جاتی، ہم اسی طرح مسلسل بحرانوں کا شکار رہیں گے۔ یہ آج کر لیں یا سو سال بعد، معاملہ انہی کے ہاتھ میں ہے اور رہے گا۔</p>
</div></div><div><h2>۱۲ جولائی ۲۰۲۰ء</h2><div class='tweet-content'><p>اسلام آباد میں ہندو مندر کی تعمیر کے بارے میں اگر شرعی احکام کے ساتھ آج کے عالمی معیار کا لحاظ بھی ضروری ہے تو سیکولر مغربی ممالک بالخصوص امریکہ اور برطانیہ میں مسلمانوں کی مساجد کی تعمیر کے حوالے سے رائج الوقت شرائط و ضوابط کو بھی سامنے رکھنا ہوگا، جو حکومت پاکستان کی ذمہ داری بنتی ہے۔</p>
</div></div><div><h2>۱۳ جولائی ۲۰۲۰ء</h2><div class='tweet-content'><p>آیا صوفیہ کی مسجد کی حیثیت بحال ہونے پر بعض حضرات کو اشکال ہے کہ کیا چرچ کو مسجد میں تبدیل کیا جا سکتا ہے؟ گزارش ہے کہ یورپ اور امریکہ میں سینکڑوں مساجد ایسی موجود ہیں جو چرچ خرید کر بنائی گئی ہیں، مگر مسیحی دنیا کی طرف سے ان پر کوئی باضابطہ اشکال سامنے نہیں آیا، اس لیے یہ بات بے محل ہے۔</p>
</div></div><div><h2>۱۴ جولائی ۲۰۲۰ء</h2><div class='tweet-content'><p>وفاقی وزارت تعلیم کی یہ تجویز انتہائی تشویشناک ہے کہ اسلامیات اور جنرل نالج کے سوا باقی تمام مضامین کی تعلیم انگریزی میں ہوگی۔ یہ قومی زبان اردو، دینی زبان عربی، اور علاقائی مادری زبانوں پر شب خون ہے، جو ایسٹ انڈیا کمپنی اور برطانوی حکومت بھی دور غلامی میں نہیں کر سکی تھی، یا اللہ خیر۔</p>
</div></div><div><h2>۱۵ جولائی ۲۰۲۰ء</h2><div class='tweet-content'><p>ایک دوست نے سوال کیا ہے کہ پاکستان قومی ریاست ہے یا اسلامی؟ گزارش ہے کہ دستور اللہ کی حاکمیت اعلٰی، قرآن و سنت کی بالادستی، اور شرعی قوانین کے نفاذ کی بات کرتا ہے اور اسلام کو ریاست کا سرکاری مذہب قرار دیتا ہے۔ اگر قومی ریاست اسی کو کہتے ہیں تو بے شک اسے (پاکستان کو) بھی کہہ لیں، ہمیں کوئی اعتراض نہیں ہے۔</p>
</div></div><div><h2>۱۶ جولائی ۲۰۲۰ء</h2><div class='tweet-content'><p>دینی مدارس کے ملتوی شدہ سالانہ امتحانات کے ملک بھر میں کامیاب انعقاد پر وفاق المدارس کی قیادت دینی مدارس کے منتظمین اساتذہ اور طلبہ سب کو مبارک ہو۔ اہل دین نے قومی سطح پر جو نظم و ضبط اور سلیقہ شعاری کا اظہار کیا ہے وہ دینی تعلیم و تربیت کے روشن معاشرتی کردار کی علامت ہے، اللہم زد فزد۔</p>
</div></div><div><h2>۱۸ جولائی ۲۰۲۰ء</h2><div class='tweet-content'><p>تعلیم بالخصوص دینی تعلیم کو اپنی ناگزیر بنیادی ضرورت سمجھ کر اس کے بارے میں حکومتی پالیسیوں کا تعین کرنا ہماری قومی ذمہ داری ہے۔ اس لیے تمام متعلقہ اداروں اور حلقوں کو اپنی اپنی موجودہ روش پر نظر ثانی کرتے ہوئے مناسب ایس او پیز کے ساتھ تعلیمی ادارے جلد کھولنے کی کوشش کرنی چاہیے۔</p>
</div></div><div><h2>۱۸ جولائی ۲۰۲۰ء</h2><div class='tweet-content'><p>دینی مدارس کی طرف سے عید الاضحی کے بعد تعلیمی سلسلہ کے آغاز کا صرف اعلان کافی نہیں بلکہ ان کے وفاقوں کو مشترکہ طور پر ایس او پیز طے کر کے ان کے لیے اجتماعی جدوجہد کا اہتمام کرنا ہوگا اور حسب سابق کراچی کو قیادت کا فریضہ سر انجام دینا ہوگا، جبکہ اس کا وقت بہت کم ہے اور کمتر ہوتا جا رہا ہے۔</p>
</div></div><div><h2>۱۹ جولائی ۲۰۲۰ء</h2><div class='tweet-content'><p>صدر ٹرمپ کا کہنا ہے کہ کرونا بحران کے دوران ماسک لازماً پہننے کا حکم امریکیوں کی آزادی سلب کرنا ہے۔ گویا فرد کی آزادی میں ریاست و حکومت کو بھی دخل دینے کا حق نہیں ہے۔ صدر محترم سے سوال ہے یہ آزادی صرف فرد کا حق ہے یا اقوام و ممالک کو بھی آزادی اور خودمختاری کا کوئی حق حاصل ہے؟</p>
</div></div><div><h2>۲۰ جولائی ۲۰۲۰ء</h2><div class='tweet-content'><p>فلسطین کے لیے اقوام متحدہ کے رپورٹر مائیکل لینک نے کہا ہے کہ چند افراد کے مظاہرہ پر فلسطینی عوام کو اجتماعی سزا دینا انصاف اور قانون کی تحقیر ہے۔ بجا کہا مگر یہ تحقیر دنیا بھر میں اقوام متحدہ کی چھتری تلے گزشتہ پون صدی سے مسلسل جاری ہے اور اقوام متحدہ خاموش تماشائی بن کر رہ گئی ہے۔</p>
</div></div><div><h2>۲۱ جولائی ۲۰۲۰ء</h2><div class='tweet-content'><p>تمام شہریوں کے لیے یکساں نصاب تعلیم اہم قومی تقاضا ہے۔ مگر حقیقی یکسانیت کے لیے ضروری ہے کہ معروضی تعلیمی ماحول کے تینوں بڑے دائروں (۱) ریاستی تعلیم گاہوں (۲) دینی مدارس اور (۳) پرائیویٹ تعلیمی اداروں کے نمائندے باہمی مشاورت و مفاہمت کے ساتھ مشترکہ نصاب طے کریں، ورنہ یہ محض خانہ پری اور تکلف ہوگا۔</p>
</div></div><div><h2>۲۲ جولائی ۲۰۲۰ء</h2><div class='tweet-content'><p>’’اس وقت اردو زبان کی حفاظت دین کی حفاظت ہے، اس بنا پر یہ حفاظت حسب استطاعت طاعت اور واجب ہے، اور باوجود قدرت کے اس میں غفلت سستی کرنا معصیت اور موجب مواخذۂ آخرت ہے۔‘‘ (امداد الفتاوٰی حضرت تھانویؒ ۔ جلد ۲۳ صفحہ ۲۱۸)</p>
</div></div><div><h2>۲۳ جولائی ۲۰۲۰ء</h2><div class='tweet-content'><p>پنجاب اسمبلی میں ’’تحفظ بنیاد اسلام بل‘‘ کی منظوری اسلامی جمہوریہ پاکستان کی نظریاتی اساس اور دستور کے ساتھ کمٹمنٹ کا عملی اظہار ہے، جس پر اسپیکر، ارکان اسمبلی، اور صوبائی حکومت سب مبارک و تحسین کے مستحق ہیں، اور ان کا یہ اقدام باقی صوبائی حکومتوں اور وفاق کے لیے بھی نمونہ ہے، فجزاھم اللہ۔</p>
</div></div><div><h2>۲۴ جولائی ۲۰۲۰ء</h2><div class='tweet-content'><p>میری آنکھیں آنسوؤں کے معاملے میں بے حد بخیل ہیں، مگر آج فیس بک پر صدر ایردوان کو نماز جمعہ کی ادائیگی کے لیے مسجد آیاصوفیہ میں داخل ہوتے دیکھا تو آنکھیں بے ساختہ چھلک پڑیں۔ اہلیہ نے دیکھ کر کہا کہ مسلمانوں کا لیڈر تو اسے ہونا چاہیے، میں نے کہا کہ ان شاء اللہ بشرط زندگی و توفیق یہی ہوگا۔</p>
</div></div><div><h2>۲۵ جولائی ۲۰۲۰ء</h2><div class='tweet-content'><p>توہین رسالت کو قابل سزا جرم قرار دینے پر سیکولر حلقوں کا کہنا ہے کہ یہ آزادی رائے کے خلاف ہے۔ اب ’’تحفظ بنیاد اسلام بل‘‘ میں توہین صحابہ کرامؓ کو جرم قرار دینے پر گورنر پنجاب کے نام درخواست میں کہا گیا ہے کہ یہ انسانی حقوق کے منافی ہے۔ گویا توہین کو جرائم کی بجائے حقوق میں شمار کیا جائے، فیا للعجب۔</p>
</div></div><div><h2>۲۶ جولائی ۲۰۲۰ء</h2><div class='tweet-content'><p>مسلم دنیا کو اس وقت سب سے زیادہ ضرورت حوصلہ مند اور باشعور نظریاتی قیادت کی ہے جو دینی و عصری تقاضوں سے پوری طرح باخبر ہو۔ جو ملی حمیت، خودداری اور تہذیبی شناخت کی پاسداری کرتے ہوئے، اور وحدت و جمعیت کا ماحول فراہم کرتے ہوئے عالمی استعماری قوتوں کے چنگل سے نجات دلا سکے، امت کو اسی کی تلاش ہے۔</p>
</div></div><div><h2>۲۷ جولائی ۲۰۲۰ء</h2><div class='tweet-content'><p>ایک محترم دانشور کا کہنا ہے کہ آزادی رائے کے مروجہ نظام و فلسفہ کی بنیاد حضرت عمر رضی اللہ عنہ کے اس ارشاد پر ہے کہ ’’تم نے لوگوں کو کب سے غلام بنا لیا ہے، جبکہ ان کی ماؤں نے انہیں آزاد جنا ہے‘‘۔ سوال یہ ہے کہ اگر حضرت عمرؓ کے ارشاد کا مطلب یہی ہے تو وہ ہاتھ میں ہر وقت کوڑا کیوں رکھتے تھے؟</p>
</div></div><div><h2>۲۸ جولائی ۲۰۲۰ء</h2><div class='tweet-content'><p>قربانی شعائر اللہ میں سے ہے جس کی تعظیم کا قرآن کریم نے حکم دیا ہے اور تعظیم کا طریقہ نبی اکرم صلی اللہ علیہ وسلم نے بتایا ہے، اسی کے مطابق ہو گی تو تعظیم شمار ہو گی۔ جیسے پرچم ملک کی علامت ہے اور اس کی تعظیم کا پروٹوکول طے ہوتا ہے، اس سے ہٹ کر کوئی اور طریقہ کہیں بھی قبول نہیں کیا جاتا۔</p>
</div></div><div><h2>۲۹ جولائی ۲۰۲۰ء</h2><div class='tweet-content'><p>قضا کی بہ نسبت تحکیم اور ثالثی میں مسائل کو سلجھانے اور کسی ایک بات پر فریقین کو لا کر فیصلہ کرنے میں سہولتیں اور گنجائشیں زیادہ ہوتی ہیں، جو موجودہ دور کی اہم سماجی ضرورت ہے۔ قضا اور فیصلے کی تنفیذ حکومتی اداروں کا کام ہے، مگر اس سے نیچے رہتے ہوئے باقی سارے کام دارالافتاء کی سطح پر منظم کیے جا سکتے ہیں۔</p>
</div></div><div><h2>۳۰ جولائی ۲۰۲۰ء</h2><div class='tweet-content'><p>پشاور کی عدالت میں مبینہ طور پر توہین رسالت پر ایک شخص کا قتل سوشل میڈیا پر زیر بحث ہے، اس کی شرعی پوزیشن اکابر مفتیان کرام واضح کریں گے جبکہ قانونی پوزیشن عدالت میں مقدمہ کے دوران سامنے آئے گی۔ مگر یہ بھی توجہ طلب بات ہے کہ حالت اشتعال کا قتل، عام (قتل) سے شاید مختلف تصور کیا جاتا ہے۔</p>
</div></div><div><h2>۳۱ جولائی ۲۰۲۰ء</h2><div class='tweet-content'><p>ہمارے حکمران کسی بین الاقوامی معاہدہ میں شریک ہوتے وقت قومی سوچ، عوامی جذبات، تہذیبی و نظریاتی تقاضوں، اور ممکنہ نتائج و عواقب کو ایک طرف رکھتے ہوئے آنکھیں بند کر کے دستخط کر دیتے ہیں۔ لیکن جب ان معاہدات کے جال میں جکڑے ہوئے خود بے بسی سے پھڑپھڑانے لگتے ہیں تو انہی قومی اثاثوں کی بے دریغ قربانی دیتے چلے جاتے ہیں۔ فیا اسفاہ و یا ویلاہ۔</p>
</div></div>
			</main>
			</body>
			</html>
			