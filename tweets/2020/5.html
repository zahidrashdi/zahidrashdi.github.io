
			<!DOCTYPE html>
			<html>
			<head>
				<title>
				 May 2020
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>May 2020</h1>
			<main id='tweets'>
				<div><h2>یکم مئی ۲۰۲۰ء</h2><div class='tweet-content'><p>اسد عمر صاحب کا ارشاد ہے کہ ہم قادیانیوں کو تمام حقوق دیں گے۔ بالکل بجا فرمایا، مگر جس دستور کے تحت حقوق دینے ہیں پہلے وہ ان سے تسلیم کرا لیں، اس کے بغیر تو امریکہ بھی اپنے غیر قانونی رہائشیوں کو شہری حقوق نہیں دے رہا۔ حقوق کے لیے دستور کی وفاداری ہر ملک میں اولین شرط ہوتی ہے، ہم کیسے ترک کر دیں؟</p>
</div></div><div><h2>یکم مئی ۲۰۲۰ء</h2><div class='tweet-content'><p>کوئی صاحب علامہ زاہد الراشدی گوجرانوالہ کے نام الگ ٹویٹ اکاؤنٹ چلا رہے ہیں اور خود ساختہ تحریریں میرے نام سے جاری کر رہے ہیں، جو شرعاً، اخلاقاً اور قانوناً ہر لحاظ سے غلط حرکت ہے۔ میں اس کی تحریروں سے براءت کا اعلان کرتا ہوں، ان صاحب کو اس حرکت سے باز آنا چاہیے، ورنہ قانونی کاروائی ہو گی۔</p>
</div></div><div><h2>۳ مئی ۲۰۲۰ء</h2><div class='tweet-content'><p>رمضان المبارک کی مبارک ساعات میں کرونا بحران کے متاثرین کی مدد کے ساتھ ساتھ دینی مدارس کے سالانہ بجٹ کو پورا کرنے کی طرف بھی توجہ دی جائے، جو عالم اسباب میں اپنی دینی و تعلیمی خدمات صرف عوامی تعاون پر جاری رکھے ہوئے ہیں اور ہماری دینی ذمہ داری میں شامل ہیں، اللہ تعالٰی ہمیں توفیق دیں، آمین۔</p>
</div></div><div><h2>۴ مئی ۲۰۲۰ء</h2><div class='tweet-content'><p>آج چار مئی ہے، ٹیپو سلطانؒ کا یوم شہادت، جنہوں نے جنوبی ایشیا میں انگریزوں کے بڑھتے ہوئے قدموں کو روکنے کے لیے جہاد کا پرچم بلند کیا اور لڑتے لڑتے جان دے دی۔ مگر آج کی نوجوان نسل اس سے واقف نہیں جو یقیناً ہماری اجتماعی کوتاہی ہے، ہمیں اس کی تلافی کے لیے بہرحال کردار ادا کرنا ہو گا۔</p>
</div></div><div><h2>۵ مئی ۲۰۲۰ء</h2><div class='tweet-content'><p>قادیانی مسئلہ کے تمام فقہی پہلوؤں پر پون صدی کے طویل علمی مباحثوں کے بعد ۱۹۵۳ء سے سب متفق ہیں کہ قادیانیوں کو مسلم ریاست میں غیر مسلم اقلیت کے طور پر رہنے کا حق دیا جا سکتا ہے۔ ان بحثوں کو دوبارہ چھیڑ کر امت کے اجماعی موقف کو سبوتاژ نہ کیا جائے، امت پر احسان ہوگا۔</p>
</div></div><div><h2>۶ مئی ۲۰۲۰ء</h2><div class='tweet-content'><p>ظفر آدمی اس کو نہ جانئے گا۔ ہو وہ کیسا ہی صاحب فہم و ذکاء۔ جسے عیش میں یادِ خدا نہ رہی ۔ جسے طیش میں خوف خدا نہ رہا۔ (بہادر شاہ ظفر مرحوم و مغفور)</p>
</div></div><div><h2>۷ مئی ۲۰۲۰ء</h2><div class='tweet-content'><p>حضرت علامہ ڈاکٹر خالد محمود صاحب ہمارے مخدوم و محترم بزرگ ہیں، گزشتہ روز مانچسٹر میں بستر سے اٹھتے ہوئے گر کر زخمی ہو گئے ہیں، سب دوست خصوصی دعاؤں کا اہتمام کریں، اللہ تعالٰی صحت کاملہ و عاجلہ سے نوازیں اور تادیر دین کی خدمت کرتے رہنے کی توفیق عطا فرمائیں، آمین یا رب العالمین۔</p>
</div></div><div><h2>۸ مئی ۲۰۲۰ء</h2><div class='tweet-content'><p>وزیر داخلہ سید اعجاز شاہ صاحب کا یہ کہنا کہ محلہ کا ایک شخص عید کی نماز پڑھنے چلا جائے تو سب کی طرف سے نماز ہو جاتی ہے، صرف ان کی دین سے لاعلمی کی دلیل نہیں بلکہ اسلامی جمہوریہ پاکستان کے لیے المیہ بھی ہے، مگر شکوہ کس سے کریں؟ بقول کسے ’’ایں چنیں ارکان دولت ملک را ویراں کنند‘‘۔</p>
</div></div><div><h2>۹ مئی ۲۰۲۰ء</h2><div class='tweet-content'><p>کرونا بحران کی شدت میں بظاہر کمی آئے بغیر لاک ڈاؤن نرم کرنے کی شروعات ہو گئی ہیں، جس کی وجہ قومی معاشرتی اور معاشی مجبوریاں بتائی جاتی ہیں۔ یہ درست بات ہے مگر اصل ضرورت یہ ہے کہ قومی پالیسیاں تشکیل دیتے وقت ہی دینی، معاشی اور معاشرتی مجبوریوں کو ملحوظ رکھتے کا اہتمام کیا جائے۔</p>
</div></div><div><h2>۱۰ مئی ۲۰۲۰ء</h2><div class='tweet-content'><p>جامعہ محمدیہ اہل حدیث گوجرانوالہ کے شیخ الحدیث حضرت مولانا عبد الحمید ہزاروی کی وفات سب اہل دین کے لیے صدمہ کی بات ہے، انا للہ و انا الیہ راجعون۔ وہ بزرگ عالم دین اور مشفق راہنما تھے، ساری زندگی قرآن و حدیث کی تعلیم و تدریس میں گزاری، اللہ تعالٰی مغفرت فرمائیں اور سب متعلقین کو صبر دیں، آمین۔</p>
</div></div><div><h2>۱۱ مئی ۲۰۲۰ء</h2><div class='tweet-content'><p>مولانا فضل الرحمان کا یہ کہنا ملک بھر کے تمام اہل دین کے دل کی آواز ہے کہ عقیدہ ختم نبوت اور اسلام و پاکستان لازم و ملزوم ہیں، اور اس کے بارے میں کوئی بین الاقوامی ایجنڈا اور دباؤ قبول نہیں کیا جائے گا۔ مگر اس کے ساتھ اس سلسلے میں عوامی آگاہی و بیداری کا اہتمام بھی ہماری ذمہ داری ہے۔</p>
</div></div><div><h2>۱۳ مئی ۲۰۲۰ء</h2><div class='tweet-content'><p>وفاقی کابینہ نے قادیانیوں کو دستوری فیصلہ تسلیم کیے بغیر قومی اقلیتی کمیشن میں شامل کرنے سے انکار کر دیا ہے، جس کا پنجاب اسمبلی نے متفقہ قرارداد کے ذریعے خیرمقدم کیا ہے۔ یہ دونوں باتیں خوش آئند اور قومی جذبات کی آئینہ دار ہیں۔ مگر دوسری طرف وفاقی کابینہ کے مذکورہ فیصلے کے خلاف اسلام آباد ہائیکورٹ میں رٹ دائر کر دی گئی ہے جس کے قابل سماعت ہونے یا نہ ہونے کا فیصلہ چار جون کو ہو گا۔ اس کا مطلب ہے کہ بات ختم نہیں ہوئی بلکہ ایک نئے معرکے کا آغاز کر دیا گیا ہے جو عقیدۂ ختم نبوت کے تحفظ کے لیے محنت کرنے والوں کے لیے لمحۂ فکریہ ہے اور سب کو مل جل کر حسب سابق ایمانی جذبات کے ساتھ دلیل، حوصلہ، تدبر، حکمت اور باہمی ہم آہنگی کے ساتھ اس معرکہ میں اپنا اپنا کردار ادا کرنے کے لیے تیار ہو جانا چاہیے۔ </p>
</div></div><div><h2>۱۴ مئی ۲۰۲۰ء</h2><div class='tweet-content'><p>یورپی یونین نے فلسطینی علاقوں میں اسرائیلی مداخلت پر ناپسندیدگی کا اظہار کرتے ہوئے اسرائیل پر پابندیاں عائد کرنے کا ارادہ ظاہر کیا ہے، جو امریکہ اور یورپی یونین کے درمیان ’’فرینڈلی میچ‘‘ کے سوا کچھ نہیں ہے۔ اصل مسئلہ عالم اسلام اور عالم عرب کی حمیت و غیرت کا ہے، اسے کون جگائے گا؟</p>
</div></div><div><h2>۱۵ مئی ۲۰۲۰ء</h2><div class='tweet-content'><p>رمضان المبارک کا آخری عشرہ شروع ہو گیا ہے اور کرونا بحران میں شدت کی بات بھی ہو رہی ہے۔ استغفار، دعا، توبہ اور مکمل احتیاط کے ساتھ اس بحران سے گزرنے کی ضرورت ہے۔ اصل فیصلہ اللہ تعالٰی نے ہی کرنا ہے، اسے راضی کرنے کی جتنی بھی کوشش ہو سکے اس اہتمام کرنا چاہیے۔</p>
</div></div><div><h2>۱۶ مئی ۲۰۲۰ء</h2><div class='tweet-content'><p>مسجد و مدرسہ کرونا بحران کے دوران عالم اسباب میں سہ طرفہ دباؤ کا شکار ہیں۔ امتیازی پابندیوں کے حصار میں ہیں، سالانہ بجٹ ڈانواڈول ہے، اور تعلیم و عبادت دونوں پر تعطل کے سائے بڑھتے جا رہے ہیں۔ فکر و دانش کا سوال ہے کہ ’’کچھ علاج اس کا بھی اے چارہ گراں ہے کہ نہیں ہے‘‘۔</p>
</div></div><div><h2>۱۷ مئی ۲۰۲۰ء</h2><div class='tweet-content'><p>رمضان المبارک کا آخری جمعہ اور عید الفطر ہماری دینی و قومی اجتماعیت کے عروج کے دن ہوتے ہیں جو کرونا بحران کے ماحول میں آ رہے ہیں اور یقیناً سخت آزمائش کا مرحلہ ہیں۔ اللہ تعالٰی ہم سب کو صبر احتیاط اور حوصلے کے ساتھ اس آزمائش میں سرخروئی نصیب فرمائیں، آمین یا رب العالمین۔</p>
</div></div><div><h2>۱۸ مئی ۲۰۲۰ء</h2><div class='tweet-content'><p>کرونا بحران کے دوران سیاسی جماعتوں کی باہمی آویزش، بالخصوص سندھ اور وفاق کی کشمکش، فرقہ وارانہ کشیدگی کے فروغ، اور سرکاری پالیسیوں میں مسجد اور مارکیٹ کے درمیان کھلے فرق کے عوامل کچھ بھی ہوں، بہرحال ملک و قوم کے مفاد کے خلاف ہیں اور ہر شہری کے لیے لمحۂ فکریہ ہیں، اللہ پاک ہدایت دیں، آمین۔</p>
</div></div><div><h2>۱۹ مئی ۲۰۲۰ء</h2><div class='tweet-content'><p>اسلامی جمہوریہ پاکستان کی سول سوسائٹی اور رائے عامہ کو اپنے آزادانہ اور جمہوری فیصلوں میں اسی قسم کی درپردہ سازشوں کا مسلسل سامنا رہتا ہے جن کا تذکرہ قرآن کریم نے آخری سورۃ میں فرمایا ہے۔ ان سے ہر وقت چوکنا رہنے کی ضرورت ہے، اللہ پاک توفیق عطا فرمائیں، آمین یا رب العالمین۔</p>
</div></div><div><h2>۲۰ مئی ۲۰۲۰ء</h2><div class='tweet-content'><p>عدالت عظمٰی ہماری جن سماجی، معاشرتی، سیاسی، طبقاتی اور ادارہ جاتی کمزوریوں کی نشاندہی کر رہی ہے، وہ ہماری قومی ضرورت ہے اور ہم سب کو اس پر عدالت عظمٰی کا شکرگزار ہونا چاہیے۔ قومیں بحرانوں میں ہی بنتی بگڑتی ہیں، اللہ پاک ہمیں اصلاح کی راہ پر گامزن فرما دیں، آمین یا رب العالمین۔</p>
</div></div><div><h2>۲۱ مئی ۲۰۲۰ء</h2><div class='tweet-content'><p>پاکستان کا قیام رمضان المبارک کے دوران عمل میں آیا تھا اور مسلم تہذیب و ثقافت کے تحفظ کے ساتھ ساتھ قرآن و سنت کے احکام و قوانین کی عملداری اس نئے ملک کے وجود میں لائے جانے کا بنیادی مقصد تھا، جو ابھی تک تشنہ تکمیل ہے اور ہم سب سے تجدید عہد اور عزم نو کا تقاضا کر رہا ہے۔</p>
</div></div><div><h2>۲۲ مئی ۲۰۲۰ء</h2><div class='tweet-content'><p>ایک دوست نے پوچھا ہے کہ فلاں صاحب آپ کے خلاف مسلسل غصہ نکالتے رہتے ہیں آپ نوٹس نہیں لیتے، میں نے عرض کیا کہ ’’اور بھی غم ہیں زمانے میں نفرت کے سوا‘‘۔ ہمیں ہمارے بزرگوں نے اختلاف کرنا سکھایا ہے پھنکارتے رہنا نہیں۔ ’’کیے جاؤ مے خوارو کام اپنا اپنا‘‘۔</p>
</div></div><div><h2>۲۳ مئی ۲۰۲۰ء</h2><div class='tweet-content'><p>طیارے کے حادثہ نے پوری قوم کو سوگوار کر دیا ہے اور کرونا بحران سے دل گرفتہ عوام کے غم و اندوہ میں مزید اضافہ ہو گیا ہے۔ اللہ تعالٰی حادثہ میں شہید ہونے والوں کو جنت الفردوس میں جگہ دیں اور ان کے خاندانوں کو صبر و حوصلہ کے ساتھ اس صدمہ سے عہدہ برآ ہونے کی توفیق سے نوازیں، آمین یا رب العالمین۔ </p>
</div></div><div><h2>۲۴ مئی ۲۰۲۰ء</h2><div class='tweet-content'><p>مولانا مفتی منیب الرحمان دینی قیادت کی محترم شخصیت اور فواد چودھری وفاقی حکومت کا اہم حصہ ہیں۔ دونوں کو ایک دوسرے کے مقام و منصب کا لحاظ رکھنا چاہیے اور فواد چودھری کو دستوری ادارے مرکزی رؤیت ہلال کمیٹی کے خلاف محاذ آرائی کر کے اپنے حلف سے انحراف نہیں کرنا چاہیے۔ </p>
</div></div><div><h2>۲۵ مئی ۲۰۲۰ء</h2><div class='tweet-content'><p>مقتدر حلقوں کی مسلسل یہ خواہش و کوشش ہے کہ دینی تعلیم و عبادات کا نظام و مراکز حکومتی نظم کے دائرے میں آ جائیں۔ جو صرف اسی صورت میں ہو سکتا ہے کہ نوآبادیاتی نظام سے مکمل چھٹکارا حاصل کر کے خلافت اسلامیہ کا شرعی نظام عملی طور پر اختیار کر لیا جائے، اس صورت میں یہ سب خودبخود ہو جائے گا۔</p>
</div></div><div><h2>۲۵ مئی ۲۰۲۰ء</h2><div class='tweet-content'><p>بعض دوستوں نے پوچھا ہے کہ نوآبادیاتی نظام سے کیا مراد ہے؟ گزارش ہے کہ جو ملک اپنے فیصلوں اور پالیسیوں میں مسلسل بیرونی مداخلت اور دباؤ کا شکار رہتا ہے وہ نوآبادیاتی نظام کے شکنجے میں ہے، جس سے نجات حاصل کرنا ضروری ہے، چہ جائیکہ کہ دینی معاملات کو بھی اس کے رحم و کرم پر چھوڑ دیا جائے۔</p>
</div></div><div><h2>۲۷ مئی ۲۰۲۰ء</h2><div class='tweet-content'><p>مولانا قاری سعید الرحمن تنویر آج صبح انتقال کر گئے ہیں، انا للہ و انا الیہ راجعون، وہ آزاد کشمیر کے سرکردہ علمائے کرام میں سے تھے۔ عصر کے بعد منگ (آزاکشمیر) میں ادا کی جائے گی۔ وہ کافی عرصہ گوجرانوالہ میں ہماری مسلکی اور تحریکی ٹیم کا متحرک کردار رہے ہیں، اللہ پاک مغفرت فرمائیں، آمین ثم آمین۔</p>
</div></div><div><h2>۲۸ مئی ۲۰۲۰ء</h2><div class='tweet-content'><p>دین، دینی حلقوں و مراکز اور دین کے معاشرتی کردار کے بارے میں موجودہ صورتحال کو سمجھنے کے لیے امریکی تھنک ٹینک رینڈ کارپوریشن کی متعلقہ رپورٹ کو ایک بار پھر پڑھنا ضروری ہے تاکہ سنجیدہ دینی حلقے اپنی حکمت عملی کا ازسرنو صحیح طور پر تعین کر سکیں۔</p>
</div></div><div><h2>۲۹ مئی ۲۰۲۰ء</h2><div class='tweet-content'><p>کسی بھی شخص کے بارے میں رائے قائم کرتے وقت ہمارا عمومی مزاج یہ بن گیا ہے کہ (۱) تحقیق کے بغیر سنی سنائی باتوں پر رائے قائم کرتے ہیں (۲) یا اپنے ذاتی یا گروہی موقف و مزاج سے مطابقت نہ ہونے پر اس کے خلاف رائے بنا لیتے ہیں۔ جبکہ اصل معیار امت کے جمہور اہل علم ہیں، جس کا لحاظ رکھنا ضروری ہوتا ہے۔</p>
</div></div><div><h2>۳۰ مئی ۲۰۲۰ء</h2><div class='tweet-content'><p>حضرت علامہ غلام محمد سیالوی ملک کی بڑی علمی و دینی شخصیت تھے، جنہوں نے زندگی بھر دین کی سربلندی و فروغ کے لیے محنت کی اور قوم کی راہنمائی کرتے رہے، ان کی وفات علمی حلقوں کے لیے صدمہ و رنج کا باعث ہے، اللہ تعالٰی مغفرت فرمائیں اور تمام متعلقین کو صبر جمیل کی توفیق سے نوازیں، آمین۔</p>
</div></div><div><h2>۳۱ مئی ۲۰۲۰ء</h2><div class='tweet-content'><p>دینی مدارس کے تعلیمی سال کے حوالے سے سب متعلقہ حلقوں کو سنجیدہ ہونا چاہیے۔ ریاستی تعلیمی اداروں کی سالانہ تعطیلات کا دورانیہ ہے، جبکہ دینی مدارس کے تعلیمی سال کے پہلے دو ماہ متاثر ہو رہے ہیں، جس سے پورا تعلیمی سال ڈسٹرب ہو سکتا ہے۔ دونوں کو ایک ہی دائرہ میں رکھنا درست نہیں، اس پر توجہ دیں۔</p>
</div></div>
			</main>
			</body>
			</html>
			