
			<!DOCTYPE html>
			<html>
			<head>
				<title>
				 December 2020
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>December 2020</h1>
			<main id='tweets'>
				<div><h2>یکم دسمبر ۲۰۲۰ء</h2><div class='tweet-content'><p>دنیا میں اسلام کی دعوت اور تبلیغ کا سب سے مؤثر ذریعہ قرآن کریم اور جناب نبی اکرم صلی اللہ علیہ وسلم کا اسوۂ حسنہ ہے۔ اگر ہم ہدایت کے ان دو عظیم سر چشموں کی طرف نسلِ انسانی کی رہبری کر سکیں تو یہ اس دور میں اسلام کی صحیح خدمت ہو گی۔</p>
</div></div><div><h2>۲ دسمبر ۲۰۲۰ء</h2><div class='tweet-content'><p>مولانا فضل الرحمان کی جدوجہد کا اولین مقصد دستور کی بالادستی اور عملداری کو یقینی بنانے کے ساتھ ساتھ قومی سیاست میں علماء کرام کے متحرک کردار کا تسلسل قائم رکھنا بھی ہے۔ اور یہ وہ ملی ضرورت ہے جس کا دینی حلقوں کو ہر وقت ادراک و احساس رہنا چاہیے۔</p>
</div></div><div><h2>۳ دسمبر ۲۰۲۰ء</h2><div class='tweet-content'><p>دوسری قوموں کے ساتھ نبی کریم ﷺ نے معاہدات کیے تھے، نبھائے تھے اور حالات تبدیل ہونے پر ختم بھی کیے تھے، مگر یہ مسلمانوں کا معاشرتی ماحول تبدیل کرنے کی بجائے اسلامی تہذیب و ثقافت کے فروغ کا باعث بنے تھے۔ مسلم حکومتوں کو بین الاقوامی معاہدات میں یہ پہلو بہرحال پیش نظر رکھنا چاہیے۔</p>
</div></div><div><h2>۴ دسمبر ۲۰۲۰ء</h2><div class='tweet-content'><p>کرونا کے پھیلاؤ کا دوسرا راؤنڈ جس طرح تشویشناک بتایا جا رہا ہے اسے ہلکا سمجھ کر نظرانداز کرنا درست نہیں ہے۔ البتہ اس کی وجہ سے کاروبار زندگی معطل کر دینا بھی ٹھیک نہیں، احتیاطی تدابیر کے ساتھ معمولات زندگی جاری رکھتے ہوئے اللہ تعالیٰ کی بارگاہ میں خصوصی دعاؤں کا اہتمام ضروری ہے۔</p>
</div></div><div><h2>۵ دسمبر ۲۰۲۰ء</h2><div class='tweet-content'><p>جن امور پر قرآن و سنت کے احکام صریح اور واضح ہیں ان میں اپنے طور پر کوئی قانون سازی کرنا شرعی قوانین و ضوابط کو نظر انداز کرنے کے ساتھ ساتھ دستور پاکستان کے تقاضوں سے بھی انحراف کے مترادف ہے، قانون بنانے والے اداروں کو یہ بات ہر وقت پیش نظر رکھنی چاہیے۔</p>
</div></div><div><h2>۶ دسمبر ۲۰۲۰ء</h2><div class='tweet-content'><p>اسلامی جمہوریہ پاکستان کی حقیقی منزل (۱) بیرونی مداخلت سے آزادی،  (۲) معاشی خودمختاری، اور   (۳) دستور کی بالادستی و عملداری ہے۔ اس کے لیے جدوجہد کسی بھی فورم اور عنوان سے ہو، ہر محب وطن پاکستانی کو اس کا ساتھ دینا چاہئے۔</p>
</div></div><div><h2>۷ دسمبر ۲۰۲۰ء</h2><div class='tweet-content'><p>دنیا بھر کے مسلمانوں کے لیے قرآن و سنت کی طرف عملی واپسی کے بغیر فلاح و ترقی کا کوئی راستہ نہیں ہے۔ اور پاکستان کے قومی و معاشرتی نظام کو قرآن و سنت کے مطابق ڈھالنے کی دستور نے ضمانت دے رکھی ہے، اس لیے تمام طبقوں اور اداروں کو بالآخر اسی طرف لوٹنا ہو گا۔</p>
</div></div><div><h2>۸ دسمبر ۲۰۲۰ء</h2><div class='tweet-content'><p>وفاقی شرعی عدالت نے سودی نظام کے حوالے سے اسٹیٹ بینک آف پاکستان کی درخواست مسترد کر دی ہے جسکا اصولی طور پر خیرمقدم ہی کیا کیا جائیگا، مگر مسلسل ٹال مٹول اور تاخیری حربوں نے بے اعتمادی کی جو فضا بنا دی ہے اس میں یہ خیرمقدم بھی تکلف لگتا ہے، کیا معزز عدالت اس پر بھی غور کر سکے گی؟</p>
</div></div><div><h2>۹ دسمبر ۲۰۲۰ء</h2><div class='tweet-content'><p>سودی نظام کے بارے میں عالمی سطح پر جدید ترین ریسرچ بتا رہی ہے کہ معیشت میں عدم توازن کا اصل باعث یہی ہے، جس بنا پر بین الاقوامی معاشی ادارے قرآنی معاشی اصولوں کا حوالہ دے کر غیر سودی نظام کی طرف متوجہ ہو رہے ہیں، مگر یہ بات قرآن کریم پر ایمان رکھنے والوں کو سمجھ نہیں آ رہی۔</p>
</div></div><div><h2>۱۰ دسمبر ۲۰۲۰ء</h2><div class='tweet-content'><p>قرآن کریم، حدیث و سنت اور فقہ و شریعت کی باقاعدہ تعلیم و تربیت کے بغیر دینی راہنمائی کا عمل ایسا ہی ہے جیسے طبی تعلیم و تربیت کے بغیر میڈیکل کا کوئی شعبہ کسی عملے کے حوالے کر دیا جائے، اور ہمارے ہاں اسی کا مسلسل تقاضا جاری ہے۔</p>
</div></div><div><h2>۱۱ دسمبر ۲۰۲۰ء</h2><div class='tweet-content'><p>خدا کی عبادت میں مگن ہو کر بندوں کے حقوق سے غافل ہو جانا بھی درست نہیں، اور بندوں کے حقوق و معاملات میں الجھ کر خدا کی بندگی سے غافل ہو جانا بھی غلط بات ہے۔  جناب نبی کریم صلی اللہ علیہ وسلم نے ان دونوں انتہاؤں کی نفی کی اور فرمایا کہ انسان کی اصل زندگی توازن میں ہے۔</p>
</div></div><div><h2>۱۲ دسمبر ۲۰۲۰ء</h2><div class='tweet-content'><p>تحریک انسداد سود پاکستان کی جدوجہد: (۱) عوامی ماحول میں حلال و حرام کا شعور (۲) سود کی مروجہ صورتوں اور متبادل طریقوں کے متعلق آگاہی  (۳) علماء، تجار اور وکلاء  کے درمیان اشتراکِ عمل کا ماحول (۴) سودی نظام کے خلاف قانونی جدوجہد کرنے والے راہنماؤں کی سیاسی، اخلاقی اور علمی مدد۔</p>
</div></div><div><h2>۱۳ دسمبر ۲۰۲۰ء</h2><div class='tweet-content'><p>مکالمہ بین المذاہب کا ایک دائرہ یہ ہے کہ مختلف مذاہب کے پیروکار باہم گفتگو کریں اور دلیل و منطق کے ساتھ اپنے اپنے مذہب کی حقانیت ثابت کرنے کی کوشش کریں۔ یہ مناظرے کا میدان ہے، اسے قرآن کریم نے ’’مجادلہ‘‘ قرار دے کر ہدایت کی ہے کہ اگر یہ نوبت آ جائے تو اسے احسن طریقے سے انجام دو۔</p>
</div></div><div><h2>۱۴ دسمبر ۲۰۲۰ء</h2><div class='tweet-content'><p>حضرت مولانا طارق جمیل اسلام کے عظیم مبلغ، داعی، مصلح اور ہمارا قیمتی اثاثہ ہیں، ان کی علالت اور ہسپتال میں داخلہ ہم سب کے لیے باعث تشویش ہے، اللہ تعالیٰ  صحت کاملہ و عاجلہ سے نوازیں اور امت مسلمہ کو ان کی دینی و روحانی خدمات سے زیادہ دیر تک فیضیاب ہونے کی توفیق عطا فرمائیں، آمین۔</p>
</div></div><div><h2>۱۵ دسمبر ۲۰۲۰ء</h2><div class='tweet-content'><p>ہم رسول اللہ صلی اللہ علیہ وسلم کا تذکرہ نسبت و محبت کے اظہار کیلئے کرتے ہیں، رحمتوں اور برکتوں کے نزول کیلئے کرتے ہیں، اجر و ثواب کے حصول کیلئے کرتے ہیں، اللہ تعالٰی کی رضا حاصل کرنے کیلئے کرتے ہیں۔ مگر سب سے اہم پہلو جو ہماری نگاہوں سے اکثر اوجھل رہتا ہے وہ رہنمائی کا پہلو ہے۔</p>
</div></div><div><h2>۱۶ دسمبر ۲۰۲۰ء</h2><div class='tweet-content'><p>غیرمسلم اقلیتوں سے عرض ہے کہ وہ اسلامی نظام سے خوف کھانے کی بجائے آنجہانی جسٹس اے آر کارنیلیس اور مسیحی راہنما آنجہانی جوشوا فضل دین کی طرح شریعت کے نفاذ کی حمایت کریں، کیونکہ اس سے جہاں ملک میں عدل وانصاف کی فراہمی عام ہوگی وہاں غیر مسلم اقلیتوں کے حقوق ومفادات کا بھی تحفظ ہوگا۔</p>
</div></div><div><h2>۱۷ دسمبر ۲۰۲۰ء</h2><div class='tweet-content'><p>دنیا میں اسوقت کوئی معاشرہ اسلامی اقدار وروایات کی مکمل عملداری کا عکاس نہیں ہے،  بلکہ صحیح اسلامی معاشرہ صرف کتابوں اور علمی و نظری بحثوں میں ہے۔ جبکہ علاقائی ثقافتوں کو ختم کرنے کیلئے مغربی کلچر آگے بڑھ رہا ہے، وہ نہ صرف عملی ڈھانچے کے ساتھ منظم ہے بلکہ اسکی پشت پر طاقت بھی ہے۔</p>
</div></div><div><h2>۱۸ دسمبر ۲۰۲۰ء</h2><div class='tweet-content'><p>یہ معروضی حقیقت بھی لادینی فلسفہ کے دانشوروں کیلئے پریشان کن بنی ہوئے ہے کہ گلوبلائزیشن کے اس دور میں علاقائی ثقافتیں ایک دوسرے میں مدغم ہو رہی ہیں،  جبکہ اسلام کے سوا کسی اور مذہب یا نظام میں یہ صلاحیت نہیں ہے کہ وہ ہر حوالے سے تہذیب و ثقافت کی اس نئی تشکیل کا سامنا کر سکے۔</p>
</div></div><div><h2>۱۹ دسمبر ۲۰۲۰ء</h2><div class='tweet-content'><p>ترمذی شریف کی روایت ہے کہ سفر معراج میں حضرت ابراہیم علیہ السلام نے آنحضرت ﷺ سے فرمایا کہ ’’آپ میری طرف سے اپنی امت کوسلام کہنا اور بتانا کہ جنت کی زمین بہت پاکیزہ، عمدہ پانی والی اور صاف میدان ہے، اسکی شجرکاری سبحان اللہ، الحمد للہ، لا الہ الا اللہ واللہ اکبر کہنے سے ہوتی ہے۔‘‘</p>
</div></div><div><h2>۲۰ دسمبر ۲۰۲۰ء</h2><div class='tweet-content'><p>ایک طرف آزادی کے نام پر عورت کو اسکے فطری تقدس و عصمت سے محروم کرنے کی کوششیں ہیں، اور دوسری طرف معاشرتی اقدار اور حدودوقیود کی جکڑبندیوں میں اسکے حقوق کا استحصال ہے۔ عورت کی مظلومیت کے بہت سے پہلو ہیں جن پر کلمہ حق بلند کرنا اسلامی تعلیمات کی رو سے ہماری ذمہ داریوں میں شامل ہے۔</p>
</div></div><div><h2>۲۱ دسمبر ۲۰۲۰ء</h2><div class='tweet-content'><p>ہم نے قیام پاکستان کے بعد اپنی قومی شناخت کیلئے اسلام اور جمہوریت دونوں کو بنیاد بنایا تھا۔ اس خوبصورت توازن کے ساتھ کہ حکومت کی تشکیل عوام کے ووٹوں سے ہو گی اور وہ ملکی نظام کے حوالے سے قرآن و سنت کی پابند ہو گی۔ مگر افسوس کہ نہ ہم اسلام کے ساتھ مخلص رہے اور نہ جمہوریت کے ساتھ۔</p>
</div></div><div><h2>۲۲ دسمبر ۲۰۲۰ء</h2><div class='tweet-content'><p>مغربی ممالک میں نئے مسلمان ہونے والوں کے بارے میں جہاں تشویش پائی جاتی ہے وہاں اس بات پر تحقیق کا سلسلہ بھی جاری ہے کہ یورپین نسلوں کے باشندوں کے اسلام قبول کرنے کے اسباب کیا ہیں؟ ایک معروف انگریز نومسلم دانشور ڈاکٹر یحییٰ برٹ کے مطابق اس کی سب سے بڑی وجہ قرآن کریم کا مطالعہ ہے۔</p>
</div></div><div><h2>۲۳ دسمبر ۲۰۲۰ء</h2><div class='tweet-content'><p>قاضی اوقصؒ بتاتے ہیں کہ میری ماں نے بچپن میں مجھے سمجھایا کہ اللہ تعالیٰ نے تمہیں شکل و صورت اور جسمانی ساخت ایسی دی ہے کہ شاید کوئی تمہارے پاس بیٹھنا بھی گوارا نہ کرے، اس لیے تم علم دین کے حصول کیلئے محنت کرو کیونکہ علم ایسی دولت ہے جو سارے عیوب اور کمزوریوں پر پردہ ڈال دیتی ہے۔</p>
</div></div><div><h2>۲۴ دسمبر ۲۰۲۰ء</h2><div class='tweet-content'><p>ایک طرف کفر اپنے فلسفہ و منطق کے ہتھیاروں اور اذہان و قلوب تک رسائی کیلئے ابلاغ کے تمام تر ذرائع سے لیس ہے، دوسری طرف ہم علماء کرام دین کے مسائل صرف فتویٰ اور حکم کی زبان میں سمجھانے کے درپے ہیں، نتیجہ یہ ہے کہ ناواقف حضرات کے ذہنوں میں بے شمار شبہات قطار باندھے خاموش کھڑے ہیں۔</p>
</div></div><div><h2>۲۵ دسمبر ۲۰۲۰ء</h2><div class='tweet-content'><p>پہلی دستورساز اسمبلی میں قرارداد مقاصد پیش کرتے ہوئے وزیراعظم لیاقت علی خانؒ نے کہا کہ قائد اعظمؒ نے اس مسئلہ پر اپنے جذبات کا متعدد بار اظہار کیا اور قوم نے ان کی تائید غیرمبہم الفاظ میں کی کہ برصغیر کے مسلمان اپنی زندگی کی تعمیر اسلامی تعلیمات و روایات کے مطابق کرنا چاہتے ہیں۔</p>
</div></div><div><h2>۲۶ دسمبر ۲۰۲۰ء</h2><div class='tweet-content'><p>یہ مسئلہ چودہ سو سال سے متفقہ چلا آرہا ہے اس لیے کہ اس کی تشریح خود نبی اکرم ﷺ نے فرما دی تھی کہ اب قیامت تک کسی کو نبوت نہیں ملے گی، اور ساتھ یہ پیشگوئی بھی فرما دی کہ جھوٹے مدعیان نبوت ظاہر ہوتے رہیں گے۔ چنانچہ بہت سی خرابیوں کے باوجود امت نے اس مسئلہ پر کبھی لچک نہیں دکھائی۔</p>
</div></div><div><h2>۲۷ دسمبر ۲۰۲۰ء</h2><div class='tweet-content'><p>جب امیرالمؤمنین حضرت عمر بن عبد العزیزؒ نے احادیث کو سرکاری طور پر محفوظ کرنے کیلئے صوبوں کے عمّال کو ہدایات جاری کیں تو مدینہ منورہ کے قاضی کو لکھا کہ حضرت عمرہؒ کے علوم و روایات کو جمع و محفوظ کرنے کا خصوصی اہتمام کیا جائے کیونکہ وہ ام المؤمنین حضرت عائشہؓ کے علوم کی وارث ہیں۔</p>
</div></div><div><h2>۲۸ دسمبر ۲۰۲۰ء</h2><div class='tweet-content'><p>میرے نام پر بعض حضرات مختلف سوشل میڈیا گروپ اور ٹویٹ اکاؤنٹ چلا رہے جو میری گزارشات زیادہ سے زیادہ لوگوں تک پہنچانے کے جذبہ کے ساتھ ہیں، البتہ یہ وضاحت ہے کہ میرا آفیشل ٹویٹ اکاؤنٹ یہی ہے اس کے علاوہ کسی اکاؤنٹ کا میں ذمہ دار نہیں ہوں۔</p>
</div></div><div><h2>۲۹ دسمبر ۲۰۲۰ء</h2><div class='tweet-content'><p>ہر کارکن کو دین کے کسی خاص شعبے کا انتخاب کرکے اس پر توجہ مرکوز کرنی چاہیئے کیونکہ ہر کام کرنے یا بہت سے کام کرنے کی کوشش سے محنت بکھر کر رہ جاتی ہے۔ اور اگر دین کے دیگر شعبوں میں سلیقہ سے کام کرنے والوں کو اخلاقی، مالی اور عملی سپورٹ مہیا کر دی جائے تو اس کا فائدہ زیادہ ہوتا ہے۔</p>
</div></div><div><h2>۳۰ دسمبر ۲۰۲۰ء</h2><div class='tweet-content'><p>جمہوریت کا متعارف مفہوم یہ ہے کہ عوام کی حاکمیت ہو، پارلیمنٹ خودمختار ہو، حکمرانی کا حق منتخب عوامی نمائندوں کو حاصل ہو۔ جبکہ دستورپاکستان میں یہ جمہوریت اختیار کی گئی ہے کہ  حاکمیت اعلیٰ اللہ تعالیٰ کی ہے، پارلیمنٹ قرآن وسنت کی پابند ہے، حکومت کا حق عوام کے منتخب نمائندوں کا ہے۔</p>
</div></div><div><h2>۳۱ دسمبر ۲۰۲۰ء</h2><div class='tweet-content'><p>دستور پاکستان کی بالادستی اور عملداری کے مطالبہ پر سنجیدہ توجہ دینے کی بجائے اس سے بے اعتنائی کا تسلسل برقرار رکھنے کی روش زیادہ پریشان کن ہے جو پس پردہ عوامل کے حد سے زیادہ طاقتور ہونے کی غمازی کرتا ہے ؎ ’’کچھ علاج ان کا بھی اے چارہ گراں ہے کہ نہیں؟‘‘</p>
</div></div>
			</main>
			</body>
			</html>
			