
			<!DOCTYPE html>
			<html>
			<head>
				<title>
				 September 2022
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>September 2022</h1>
			<main id='tweets'>
				<div><h2>۲ ستمبر ۲۰۲۲ء</h2><div class='tweet-content'><p>سیلاب کے متاثرین کی مدد اور بحالی کیلئے پاک فوج، دینی حلقوں اور رفاہی اداروں کی مساعی لائقِ تحسین ہیں، اللہ پاک مزید ہمت و توفیق کے ساتھ جزائے خیر سے نوازیں، آمین یا رب العالمین۔</p>
</div></div><div><h2>۳ ستمبر ۲۰۲۲ء</h2><div class='tweet-content'><p>حصولِ روزگار کیلئے بیرون ملک جانے کے رجحان کو کسی نظم و ضبط کے دائرہ میں لانا ضروری ہے اور حکومت کو اس سلسلہ میں ٹھوس لائحہ عمل اختیار کرنا چاہیے تاکہ باہر جانے والی افرادی قوت ملک و قوم کیلئے اقتصادی لحاظ سے فائدے کا ذریعہ بننے کے ساتھ ساتھ قومی وقار میں اضافے کا باعث بھی بنے۔</p>
</div></div><div><h2>۴ ستمبر ۲۰۲۲ء</h2><div class='tweet-content'><p>ملک بھر کے احباب سے گذارش ہے کہ یومِ دفاعِ پاکستان اور یومِ تحفظِ ختمِ نبوت کی سرگرمیوں کے ساتھ ساتھ سیلاب زدگان کی مدد اور بحالی کے کاموں میں بھی محنت جاری رکھیں، جزاکم اللہ خیرا۔</p>
</div></div><div><h2>۵ ستمبر ۲۰۲۲ء</h2><div class='tweet-content'><p>تحفظِ ختمِ نبوت کا تقاضہ نئی نسل کے ایمان و عقیدہ کی حفاظت کے ساتھ ساتھ اس مسئلہ پر بار بار قومی وحدت کا اظہار بھی ہے تاکہ بیرونی دخل اندازی کا راستہ روکا جا سکے اور سازشوں کے مشترکہ مقابلے کا ماحول قائم رہے۔</p>
</div></div><div><h2>۷ ستمبر ۲۰۲۲ء</h2><div class='tweet-content'><p>جینڈرسائیڈ اویئرنس پروجیکٹ کی بانی بیورلی ہل کے ایک بیان کے مطابق ہر سال لاکھوں بچیاں پیدائش سے قبل ہی زندگی کے حق سے محروم کر دی جاتی ہیں۔ قرآن کریم نے اس کی وجوہات ’’خشیۃ املاق‘‘ اور ’’من سوء ما بشر بہ‘‘ ذکر کی ہیں اور نبی کریم صلی اللہ علیہ وسلم نے اس رسمِ بد سے عرب معاشرے کو پاک کر دیا تھا۔</p>
</div></div><div><h2>۱۰ ستمبر ۲۰۲۲ء</h2><div class='tweet-content'><p>ہمارے علمی و دینی مراکز کو ان عالمی معاہدات کا سنجیدگی سے جائزہ لینا چاہئے جو مسلم دنیا کو سیاسی، معاشی اور تہذیبی ہر حوالے سے جکڑے ہوئے ہیں۔ اگر ہم انہیں فوری طور پر تبدیل نہیں کر سکتے، کم از کم نشاندہی کر کے دنیا کے انصاف پسند لوگوں کے ضمیر کو جھنجھوڑنے کی کوشش تو کر سکتے ہیں۔</p>
</div></div><div><h2>۱۲ ستمبر ۲۰۲۲ء</h2><div class='tweet-content'><p>مغربی جمہوریت اور کمیونزم کی سرد جنگ ختم ہونے کے بعد مغربی لابیاں اور ذرائع ابلاغ ایک منظم مہم کے تحت اسلام کو سولائزیشن مخالف اور انسانی حقوق سے محروم کرنے والے مذہب کے طور پر پیش کر رہے ہیں، جس کا مقصد عالمی رائے عامہ اور نئی مسلمان نسل میں اسلام کے متعلق بے یقینی پیدا کرنا ہے۔</p>
</div></div><div><h2>۱۴ ستمبر ۲۰۲۲ء</h2><div class='tweet-content'><p>مغربی لابیاں مسلمانوں کے ذہنوں میں یہ بات ڈالنے کی کوشش میں مصروف ہیں کہ اسلامی خلافت کا نظام  آج کی دنیا کے تقاضے پورے نہیں کرتا۔ جبکہ مسلم دنیا کے مقتدر طبقوں کی خودسپردگی کی کیفیت یہ ہے کہ اپنے نظریاتی تشخص، تہذیبی امتیاز اور دینی پہچان سے دستبرداری تک سے گریز نہیں کیا جا رہا۔</p>
</div></div><div><h2>۱۶ ستمبر ۲۰۲۲ء</h2><div class='tweet-content'><p>قومی و مِلّی مسائل کے عملی حل سے پہلے ان کی فکری بنیادوں اور تہذیبی پس منظر کا واضح ہونا بہت ضروری ہے۔ اسی طرح ایمان و عقیدہ کے رسوخ اور احکامِ شریعہ پر مخلصانہ عمل کیلئے فکری و ذہنی اطمینان کی ضرورت کو نظرانداز کر کے ہم اسلامائزیشن کی طرف مؤثر پیشرفت نہیں کر سکتے۔</p>
</div></div><div><h2>۲۰ ستمبر ۲۰۲۲ء</h2><div class='tweet-content'><p>نابینا، گونگے اور بہرے افراد کی طرح خواجہ سرا بھی نسل انسانی کے معذور افراد ہیں، ایک طبقہ کے طور پر ان کے حقوق و مفادات کا تحفظ ضروری ہے مگر انہیں ایک الگ جنس قرار دے کر معاشرتی ماحول کو غیر متوازن  کر دینا کوئی معقول طرز عمل نہیں ہے۔</p>
</div></div><div><h2>۲۲ ستمبر ۲۰۲۲ء</h2><div class='tweet-content'><p>حبیب جالب مرحوم نے آج کےدور کی عکاسی کرتے ہوئے ہی کہا تھا </p>
<div class="center">
جو پہنو ہم کو پہناؤ پھر اسلام کی بات کرو<br />
گھر گھر جیون دیپ جلاؤ پھر اسلام کی بات کرو<br />
کوٹھی بیس کنالوں کی اور نیچے ایک پجارو بھی<br />
ہم کو سائیکل ہی دلواؤ پھر اسلام کی بات کرو<br />
دیکھو کچھ تو رہ بھی گیا ہے اپنے دیس خزانے میں<br />
کھاؤ لیکن تھوڑا کھاؤ پھر اسلام کی بات کرو<br />
اللہ ہو کا ورد بجا ہے نبی کے گن بھی ٹھیک مگر<br />
کچھ تو ان کا رنگ دکھاؤ پھر اسلام کی بات کرو<br />
توڑو یہ کشکول گدائی اترو قرض کی سولی سے<br />
امریکہ سے جان چھڑاؤ پھر اسلام کی بات کرو
</div>
</div></div><div><h2>۲۴ ستمبر ۲۰۲۲ء</h2><div class='tweet-content'><p>ٹرانسجینڈر پرسنز ایکٹ ۲۰۱۸ء کا اتنی دیر تک ابہام میں رہنا بیرونی لابیوں کی سرگرمیوں سے ہماری غفلت کا نتیجہ ہے، ہمیں قومی و مِلّی معاملات میں اپنی توجہ درست رکھنے کی ضرورت ہے۔</p>
</div></div><div><h2>۲۶ ستمبر ۲۰۲۲ء</h2><div class='tweet-content'><p>دنیا کے بہت سے حلقے مسلسل اس کوشش میں لگے ہوئے ہیں کہ پاکستان کی اسلامی شناخت ختم کر کے اسے ایک سیکولر ملک کا روپ دیا جائے، ٹرانس جینڈر ایکٹ ۲۰۱۸ء بھی اسی سلسلے کی ایک کڑی ہے۔</p>
</div></div><div><h2>۳۰ ستمبر ۲۰۲۲ء</h2><div class='tweet-content'><p>دینِ اسلام کو ریاست کا سرکاری مذہب قرار دیتے ہوئے دستور میں طے کیا گیا ہے کہ ملک میں قرآن و سنت کے منافی کوئی قانون نافذ نہیں کیا جائے گا اور قرآن و سنت کے قوانین کو بتدریج ملک میں نافذ العمل بنایا جائے گا، اور یہ صرف پاکستان ہی نہیں دنیا بھر کی مسلم حکومتوں کی مِلّی ذمہ داری ہے۔</p>
</div></div>
			</main>
			</body>
			</html>
			