
			<!DOCTYPE html>
			<html>
			<head>
				<title>
				 November 2022
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>November 2022</h1>
			<main id='tweets'>
				<div><h2>۲ نومبر ۲۰۲۲ء</h2><div class='tweet-content'><p>اسلام نے مختلف اقوام میں پہنچنے کے بعد ان پر اثرانداز ہونے کیلئے اکھاڑپچھاڑ کی بجائے موافقت اور ایڈجسٹمنٹ کی حکمت عملی اختیار کی تھی، اور انکی ثقافت کے صرف ان حصوں کی نفی کی تھی جو اسلام کے بنیادی عقائد و احکام سے متصادم ہوئے، باقی روایات و اقدار کو قبول کرنے میں بخل نہیں دکھایا۔</p>
</div></div><div><h2>۳ نومبر ۲۰۲۲ء</h2><div class='tweet-content'><p>عوامی نیشنل پارٹی کی طرف سے افغانستان کی طالبان حکومت کے ساتھ مذاکرات کی حمایت خوش آئند ہے جسے ذمہ دار حلقوں کو نظرانداز نہیں کرنا چاہئے۔</p>
</div></div><div><h2>۸ نومبر ۲۰۲۲ء</h2><div class='tweet-content'><p>افغانستان سے متعلقہ مسائل کا حل امارتِ اسلامی افغانستان کی حکومت کو تسلیم کرتے ہوئے اس کے ساتھ مذاکرات کی صورت میں ہی سامنے آئے گا، ورنہ دباؤ کے ساتھ باتیں منوانے اور بدنام کرنے کی روش سے خاطرخواہ نتائج نہیں ملیں گے۔</p>
</div></div><div><h2>۹ نومبر ۲۰۲۲ء</h2><div class='tweet-content'><p>اقبالؒ مسلم امّہ کی تہذیبی شناخت کی علامت اور رسول اکرم صلی اللہ علیہ وسلم کی والہانہ محبت کا مناد ہے، اسے خراجِ عقیدت اس کے اسی جذبہ کی پیروی میں ہے۔</p>
</div></div><div><h2>۱۱ نومبر ۲۰۲۲ء</h2><div class='tweet-content'><p>سودی نظام کے خاتمہ کے حوالے سے وفاقی وزیرخزانہ جناب اسحاق ڈار کے اعلان کا ہم سابقہ سرکاری اعلانوں کی طرح خیرمقدم ہی کریں گے، اللہ ہمیں بحیثیت قوم سرکاری و غیرسرکاری سطح پر اس کیلئے سنجیدہ عملی اقدامات کی توفیق دیں، آمین۔</p>
</div></div><div><h2>۱۲ نومبر ۲۰۲۲ء</h2><div class='tweet-content'><p>ایسی جمہوریت جس میں عوام کے منتخب کردہ نمائندے اللہ تعالیٰ کی حاکمیتِ اعلیٰ کو تسلیم کرتے ہوئے اس کے احکام و قوانین کے تابع رہ کر فیصلے کریں تو یہ جمہوریت اسلامی تعلیمات کے منافی نہیں ہے بلکہ اسلام خود اس کا علمبردار ہے۔</p>
</div></div><div><h2>۱۶ نومبر ۲۰۲۲ء</h2><div class='tweet-content'><p>سودی نظام کے حوالے سے وفاقی شرعی عدالت کے فیصلہ کے خلاف عدالتِ عظمٰی میں دائر سرکاری اپیلوں کی واپسی کا اعلان خوش آئند ہے لیکن تمام اپیلوں کی واپسی کے بغیر فیصلہ پر عملدرآمد نہیں ہو سکے گا، اس کی کوئی تدبیر؟</p>
</div></div><div><h2>۱۸ نومبر ۲۰۲۲ء</h2><div class='tweet-content'><p>مغربی ملکوں میں جو لوگ مسلم دنیا کے اس دورِ انحطاط میں اسلام قبول کر رہے ہیں ان کے بارے میں جہاں مغربی حلقوں میں تشویش پائی جاتی ہے وہاں اس بات پر ریسرچ کا سلسلہ بھی جاری ہے کہ مغربی اور یورپی نسلوں کے لوگوں  کے مسلمان ہونے کے اسباب کیا ہیں؟</p>
</div></div><div><h2>۲۳ نومبر ۲۰۲۲ء</h2><div class='tweet-content'><p>تمام ریاستی ادارے، قومی طبقات اور دینی و سیاسی جماعتیں اگر دستور پاکستان کا احترام کرتے ہوئے اس کی حقیقی عملداری کیلئے سنجیدہ ہو جائیں تو کسی بھی نوعیت کے بحران سے نمٹنا مشکل نہیں رہے گا، آزمائش شرط ہے۔</p>
</div></div><div><h2>۲۴ نومبر ۲۰۲۲ء</h2><div class='tweet-content'><p>جنرل حافظ عاصم منیر کی بطور آرمی چیف تقرری نیک فال ہے، انہیں خوش آمدید کہتے ہوئے ہماری دعا ہے کہ ان کے سینے میں قرآن کریم کا نور ملک و قوم کی بہتری کا ذریعہ بن جائے، آمین۔</p>
</div></div><div><h2>۲۶ نومبر ۲۰۲۲ء</h2><div class='tweet-content'><p>پاکستان کی مسلح افواج کے ماٹو میں ’’جہاد‘‘ کا لفظ شامل ہے مگر جہاد کی اصطلاح کو ایک عرصہ سے بین الاقوامی سیکولر لابیوں نے جس منفی مہم کا نشانہ بنا رکھا ہے اس کے مقابلے میں جہاد کے لیے قوم کی ذہن سازی کا ماحول دکھائی نہیں دے رہا، یہ ہماری سیاسی و عسکری قیادت کیلئے لمحۂ فکریہ ہے۔</p>
</div></div>
			</main>
			</body>
			</html>
			