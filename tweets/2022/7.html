
			<!DOCTYPE html>
			<html>
			<head>
				<title>
				 July 2022
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>July 2022</h1>
			<main id='tweets'>
				<div><h2>یکم جولائی ۲۰۲۲ء</h2><div class='tweet-content'><p>جب تک حکومت کی جانب سے کوئی ٹھوس لائحہ عمل سامنے نہیں آتا سودی نظام سے چھٹکارے کے حوالے سے سب اعلانات اور وعدے زبانی جمع خرچ اور وقت گزاری کے ہتھکنڈے ہیں جو ہماری حکومتیں کئی دہائیوں سے استعمال کرتی چلی آ رہی ہیں۔</p>
</div></div><div><h2>۴ جولائی ۲۰۲۲ء</h2><div class='tweet-content'><p>امریکی سپریم کورٹ نے عورت کے اسقاطِ حمل کے حق کو محدود کر دیا ہے جو پاپائے روم اور دیگر مذہبی قیادتوں کے اس موقف کی تائید ہے کہ بچے میں جان پڑ جانے کے بعد اسقاط کرنا قتل کے مترادف ہے۔</p>
</div></div><div><h2>۵ جولائی ۲۰۲۲ء</h2><div class='tweet-content'><p>مولانا فضل الرحمٰن پر اعتراض کرنے والے اور ان سے امیدیں وابستہ رکھنے والے حضرات یہ مت بھولیں کہ انہیں بھی اسی نظام سے سابقہ ہے جس میں دستور کی بالادستی، قومی خودمختاری، یا نفاذِ اسلام کے کسی فیصلے نے جب بھی ’’ریڈ لائن‘‘ کراس کرنے کی کوشش کی وہ کسی نہ کسی جال میں پھنس کر رہ گیا۔</p>
</div></div><div><h2>۷ جولائی ۲۰۲۲ء</h2><div class='tweet-content'><p>امارتِ اسلامی افغانستان کے امیر ملّا ھبۃ اللہ اخوندزادہ کا یہ مطالبہ انصاف اور امن کی پکار ہے کہ ہم سب کے ساتھ اچھے تعلقات رکھنا چاہتے ہیں ہمیں تسلیم کیا جائے۔ اس مطالبہ کو نظرانداز کرنا سراسر نا انصافی ہے۔</p>
</div></div><div><h2>۹ جولائی ۲۰۲۲ء</h2><div class='tweet-content'><p>السلام علیکم ورحمۃ اللہ سب رفقاء بزرگوں دوستوں اور احباب کو عید الاضحٰی مبارک، اللہ پاک امتِ مسلمہ کو آزادی خودمختاری اور نفاذِ شریعت کی حقیقی خوشیوں سے مالامال فرمائیں، آمین یارب العالمین۔</p>
</div></div><div><h2>۱۱ جولائی ۲۰۲۲ء</h2><div class='tweet-content'><p>سکھ مت اور قادیانیت دونوں نئی وحی اور نبوت کے عنوان سے سامنے آئے مگر سکھوں نے الگ ٹائیٹل اور شناخت اختیار کر لی جبکہ قادیانیوں نے اسلام اور مسلمانوں کے ٹائیٹل پر بے جا اصرار کر کے خواہ مخواہ جھگڑا کھڑا کر رکھا ہے۔</p>
</div></div><div><h2>۱۲ جولائی ۲۰۲۲ء</h2><div class='tweet-content'><p>گزشتہ ٹویٹ پر ایک تبصرہ یہ سامنے آیا ہے کہ بابا گورونانک صاحب نے نبوت کا دعوٰی نہیں کیا تھا۔ سوال یہ ہے کہ جب سکھ اپنے مذہب کو آسمانی مذہب اور گوروگرنتھ کو الہامی کتاب مانتے ہیں تو کسی اور صراحت کی کیا ضرورت باقی رہ جاتی ہے؟</p>
</div></div><div><h2>۱۵ جولائی ۲۰۲۲ء</h2><div class='tweet-content'><p>افغانستان میں روس کے نائب سفیر انتون لادروف کا یہ کہنا بجا ہے کہ افغان عوام کی مدد انسانی ہمدردی کی بنیاد پر اسے سیاسی رنگ دیے بغیر ہونی چاھئیے، اس بات پرتمام ممالک بالخصوص مسلم حکمرانوں کی سنجیدہ توجہ درکار ہے۔</p>
</div></div><div><h2>۱۶ جولائی ۲۰۲۲ء</h2><div class='tweet-content'><p>سپریم کورٹ کے جسٹس منصور علی شاہ اور جسٹس جواد حسن کا کہنا ہے کہ ستر سال سے عدالتی نظام میں اصلاحات نہیں ہو سکیں۔ سوال یہ ہے کہ کیا ہم سب شکوے ہی کرتے رہیں گے؟ یہ کام آخر کس نے کرنا ہے اور اس معاملہ میں عدالتِ عظمٰی کی اپنی ذمہ داری کیا ہے؟</p>
</div></div><div><h2>۱۷ جولائی ۲۰۲۲ء</h2><div class='tweet-content'><p>امریکی صدر جو بائیڈن کے دورۂ اسرائیل اور سعودی عرب کے نتائج بتا رہے ہیں کہ اسرائیل کو عربوں سے بہرحال قبول کرانے اور سنی شیعہ خانہ جنگی کا دائرہ وسیع تر کرنے کا امریکی ایجنڈا تیزی سے آگے بڑھ رہا ہے</p>
<p>؎ ’’اے خاصۂ خاصانِ رُسل وقتِ دُعا ہے‘‘</p>
</div></div><div><h2>۱۸ جولائی ۲۰۲۲ء</h2><div class='tweet-content'><p>صدر پاکستان جناب عارف علوی کا ارشاد ہے کہ آزادانہ فیصلوں کیلئے معاشی استحکام ضروری ہے۔ بجا فرمایا مگر معاشی استحکام کیلئے بین الاقوامی قرضوں اور سودی نظام سے نجات ضروری ہے</p>
<p>    ؎ کچھ علاج اس کا بھی اے چارہ گراں ہے کہ نہیں</p>
</div></div><div><h2>۱۹ جولائی ۲۰۲۲ء</h2><div class='tweet-content'><p>بیرونی مداخلت سے نجات اور قومی خودمختاری کی بحالی چہرے بدلنے سے نہیں قومی پالیسیوں میں تبدیلی سے ہو گی۔ اس کیلئے بین الاقوامی اداروں کی ناجائز باتیں قبول کرنے سے انکار پہلی سیڑھی ہے جس پر قدم رکھنے والی قیادت قوم کی نجات دہندہ ہو گی۔</p>
</div></div><div><h2>۲۱ جولائی ۲۰۲۲ء</h2><div class='tweet-content'><p>ملک میں قرآن و سنت کی عملداری کیلئے عدلیہ اور انتظامیہ کو شریعت کے ماہر جج صاحبان اور افسران فراہم  کرنا ریاستی نظامِ تعلیم کی ذمہ داری ہے جس کے پورا نہ ہونے کی سزا قوم بھگت رہی ہے۔</p>
</div></div><div><h2>۲۲ جولائی ۲۰۲۲ء</h2><div class='tweet-content'><p>محرم الحرام کی آمد آمد ہے، سیدنا فاروق اعظم اور سیدنا امام حسین رضی اللہ عنہما کی صحیح یاد یہ ہے کہ ہم ان کے اسوۂ مبارکہ کو اپنا طرزِ زندگی بنانے کا ماحول بنائیں، اللہ تعالٰی توفیق عطا فرمائیں، آمین یا رب العالمین۔</p>
</div></div><div><h2>۲۴ جولائی ۲۰۲۲ء</h2><div class='tweet-content'><p>معاشرتی ماحول میں خیر و شر کی صورتحال کو دیکھتے رہنا، خیر کی حوصلہ افزائی اور شر کی حوصلہ شکنی کرتے رہنا، جسے قرآن کریم نے امر بالمعروف و نہی عن المنکر سے تعبیر کیا ہے، یہ ایک آزادانہ ذمہ داری ہے جس کا اہتمام کوئی بھی شخص، جماعت یا طبقہ قانون کے دائرے میں رہتے ہوئے کر سکتا ہے۔</p>
</div></div><div><h2>۲۵ جولائی ۲۰۲۲ء</h2><div class='tweet-content'><p>اسٹیٹ بینک آف پاکستان نے جب سودی نظام کے بارے میں وفاقی شرعی عدالت کے فیصلہ کے خلاف اپیل دائر کر کے اسٹے لے رکھا ہے تو وہ اسی فیصلہ پر عملدرآمد کیلئے بنائی جانے والی ٹاسک فورس کا حصہ کیسے بن گیا ہے؟</p>
</div></div><div><h2>۲۶ جولائی ۲۰۲۲ء</h2><div class='tweet-content'><p>وفاق المدارس العربیہ کی قیادت کا دورۂ کابل خوش آئند اور وقت کی ضرورت ہے، امید ہے کہ اس سے امارتِ اسلامی افغانستان کو اپنے مسائل و مشکلات کے حل میں مدد ملے گی، اللہ تعالٰی کامیاب فرمائیں، آمین۔</p>
</div></div><div><h2>۲۷ جولائی ۲۰۲۲ء</h2><div class='tweet-content'><p>پاکستان کے قومی و دینی معاملات میں امریکہ اور دیگر مغربی ممالک کی مسلسل مداخلت سے ملک کے عوام ازحد پریشان ہیں اور اس کے خلاف کسی مضبوط ردعمل کا اظہار چاہتے ہیں مگر بین الاقوامی قرضوں کے انبار تلے دبی اس قوم کو چھٹکارے کا کوئی راستہ نظر نہیں آ رہا۔</p>
</div></div><div><h2>۲۸ جولائی ۲۰۲۲ء</h2><div class='tweet-content'><p>مغرب کی ثقافتی یلغار کا سب سے بڑا ذریعہ بین الاقوامی معاہدات ہیں، ان کا ہر حوالے سے تجزیہ اور وضاحت ضروری ہے ورنہ ہم بحیثیت قوم نہ صرف تاریخ کے مجرم ہوں گے بلکہ عند اللہ بھی مسئول ہوں گے۔</p>
</div></div><div><h2>۲۹ جولائی ۲۰۲۲ء</h2><div class='tweet-content'><p>تاشقند میں پاکستان کے وزیرخارجہ بلاول بھٹو اور افغان وزیرخارجہ امیر خان متقی کی ملاقات خطے کیلئے نیک شگون اور دونوں ملکوں میں خیر سگالی کی علامت ہے</p>
<p>’’اللہ کرے زورِ قدم اور زیادہ‘‘</p>
</div></div><div><h2>۳۱ جولائی ۲۰۲۲ء</h2><div class='tweet-content'><p>سیدنا فاروقِ اعظم رضی اللہ عنہ کو خراجِ عقیدت پیش کرنے کا صحیح طریقہ یہ ہے ان کے طرزِ حکمرانی اور رفاہی نظام کو اپنا کر ایک بار پھر دنیا کو خوفِ خدا اور عدل و انصاف پر مبنی طرزِ زندگی سے بہرہ ور کیا جائے، دعا کریں اللہ تعالیٰ امتِ مسلمہ کو ایسی قیادت نصیب فرمائے آمین۔</p>
</div></div>
			</main>
			</body>
			</html>
			