
			<!DOCTYPE html>
			<html>
			<head>
				<title>
				 April 2022
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>April 2022</h1>
			<main id='tweets'>
				<div><h2>یکم اپریل ۲۰۲۲ء</h2><div class='tweet-content'><p>امریکہ بہادر کی اس ’’خوبی‘‘ کا اعتراف کرتے ہوئے اس کا شکرگزار ہونا چاہیے کہ وہ کسی جگہ مداخلت پر خود کو خفیہ نہیں رہنے دیتا اور کسی نہ کسی طرح یہ تاثر دے دیتا ہے کہ سب کچھ اسی کے کہنے پر ہو رہا ہے، اس سے نظریاتی کارکنوں کو صورتحال سمجھنے اور محتاط ہو جانے میں راہنمائی مل جاتی ہے۔</p>
</div></div><div><h2>۲ اپریل ۲۰۲۲ء</h2><div class='tweet-content'><p>مولانا مفتی منیب الرحمٰن کا ارشاد ہے کہ ملک دستوری بحران کی طرف بڑھ رہا ہے، جبکہ پردہ سکرین کے پیچھے کی یہ سرگوشیاں اب غیرمحسوس نہیں رہیں کہ ’’نیا قومی بیانیہ‘‘ شاید اس کے بغیر تشکیل نہ دیا جا سکے۔ دستور اور نظریہ پاکستان کے ماننے والوں کو اپنے کردار کا تعین ابھی سے کرلینا چاہیے۔</p>
</div></div><div><h2>۵ اپریل ۲۰۲۲ء</h2><div class='tweet-content'><p>دوست پوچھتے ہیں کہ موجودہ حالات میں ہم کس کے ساتھ ہیں؟ گذارش ہے کہ ہم اسلامی جمہوریہ پاکستان کی (۱) نظریاتی اساس (۲) قومی خود مختاری (۳) اور دستور کی بالادستی کے ساتھ ہیں، اس حوالے سے جو خطرہ کسی طرف سے بھی دکھائی دے گا، آواز بلند کرتے رہیں گے ان شاء اللہ تعالٰی۔</p>
</div></div><div><h2>۶ اپریل ۲۰۲۲ء</h2><div class='tweet-content'><p>آج میری آنکھوں کا دوبارہ آپریشن حاجی مراد آئی ہسپتال گوجرانوالہ میں ہوا ہے جو بحمد اللہ کامیاب رہا ہے، جبکہ مجھے کچھ عرصہ تک آنکھوں کے مسلسل استعمال سے گریز کا مشورہ دیا گیا ہے، احباب سے خصوصی دعاؤں کی درخواست ہے۔</p>
</div></div><div><h2>۷ اپریل ۲۰۲۲ء</h2><div class='tweet-content'><p>مسجد آیا صوفیہ استنبول میں اٹھاسی برس کے بعد باجماعت نماز تراویح باعثِ مسرت ہونے کے ساتھ اس زمینی حقیقت کا اظہار بھی ہے کہ امتِ مسلمہ کو اس کے شرعی احکام اور دینی ماحول سے محروم کرنے کوششیں بالآخر ناکامی کا شکار ہوتی ہیں جو ایسا کرنے والوں کو اپنے رویے پر نظرثانی کی دعوت دیتی ہیں۔</p>
</div></div><div><h2>۹ اپریل ۲۰۲۲ء</h2><div class='tweet-content'><p>حرمین شریفین میں تراویح کی تعداد نصف کر دینے کی خبر باعثِ تشویش و اضطراب ہے مگر اسے فقہی اختلاف کے بجائے بادشاہی اختیارات کے پس منظر میں دیکھنے کی ضرورت ہے۔ فقہی اختلاف اس کا باعث ہوتا تو تعداد دس نہیں آٹھ ہوتی، یہ عالمِ اسلام بالخصوص سعودی عرب کے اصحابِ علم کیلئے لمحۂ فکریہ ہے۔</p>
</div></div><div><h2>۱۰ اپریل ۲۰۲۲ء</h2><div class='tweet-content'><p>مہر کی رقم کے بارے میں عام طور پر سوال کیا جاتا ہے کہ یہ کتنی ہونی چاہیے؟ عرض ہے کہ اس میں دونوں خاندانوں کی معاشرتی حیثیت کا لحاظ رکھنا چاہیے، رقم اتنی زیادہ نہ ہو کہ خاوند کیلئے بوجھ بن جائے اور اتنی کم بھی نہ ہو کہ بیوی کیلئے اس کی سہیلیوں اور خاندان میں خفت کا باعث بنے۔</p>
</div></div><div><h2>۱۴ اپریل ۲۰۲۲ء</h2><div class='tweet-content'><p>عدلیہ، انتظامیہ، پارلیمنٹ اور مسلح افواج وطنِ عزیز کے قابل احترام اور ذمہ دار قومی ادارے ہیں، ان کی کسی بات سے اختلاف یا ان کے کسی معاملہ میں مشورہ تو ہر شہری کا فطری حق ہے مگر ان میں سے کسی کی توہین و تحقیر ملکی مفاد کے خلاف اور قومی وقار کے منافی ہے، اس سے بہرحال گریز ضروری ہے۔</p>
</div></div><div><h2>۱۶ اپریل ۲۰۲۲ء</h2><div class='tweet-content'><p>شہزادہ چارلس نے ایک دفعہ کہا تھا کہ اسلام کو تشدد پسند گروہوں کے حوالے سے دیکھنا ایسے ہی ہے جیسے ہم برطانوی معاشرے میں قتل، عصمت دری اور نشہ بازی وغیرہ کے واقعات سے یہاں کی زندگی کے بارے میں رائے قائم کریں، کسی معاشرے کے بارے میں اس کی انتہاؤں کے حوالے سے فیصلہ نہیں کیا جا سکتا۔</p>
</div></div><div><h2>۱۷ اپریل ۲۰۲۲ء</h2><div class='tweet-content'><p>’’امپورٹڈ گورنمنٹ نامنظور‘‘ کا نعرہ بہت خوش کن ہے مگر جہاں فیٹف (FATF)، سیڈا (CEDA) اور آئی ایم ایف (IMF) کے بھیجے ہوئے امپورٹڈ قوانین ڈکار لیے بغیر ہضم ہو جاتے ہوں وہاں یہ نعرہ دل فریب ہونے کے باوجود عجیب سا لگتا ہے۔</p>
</div></div><div><h2>۱۹ اپریل ۲۰۲۲ء</h2><div class='tweet-content'><p>اکبر بادشاہ کے ’’دینِ الٰہی‘‘ کی تفصیل مولانا ابو الحسن علی ندویؒ کی ’’تاریخِ دعوت و عزیمت‘‘ میں پڑھی جا سکتی ہے جس کا خلاصہ یہ ہے کہ دین کی تعبیر و تشریح کی اتھارٹی حکومتِ وقت کے پاس ہے جو شریعت کا کوئی بھی حکم حسبِ ضرورت تبدیل کر سکتی ہے۔</p>
</div></div><div><h2>۲۰ اپریل ۲۰۲۲ء</h2><div class='tweet-content'><p>بخاری شریف میں حضرت عائشہ رضی اللہ عنہا سے روایت ہے کہ رمضان کا آخری عشرہ آتا تو ’’شد مئزرہ وأحیا لیلہ وأیقظ أھلہ‘‘ یعنی نبی اکرم صلی اللہ علیہ وآلہ وسلم  عبادت کیلئے کمر کس لیتے تھے، خود بھی راتوں کو جاگتے اور اہلِ خانہ کو بھی ترغیب دیتے تھے۔</p>
</div></div><div><h2>۲۲ اپریل ۲۰۲۲ء</h2><div class='tweet-content'><p>پاکستان میں نفاذِ شریعت کیلئے عسکری جدوجہد کی حمایت نہیں کی جا سکتی اس لیے کہ تمام مکاتبِ فکر کے جمہور علماء اس طریقہ کار کی مخالفت کرتے چلےآ رہے ہیں، جبکہ ’’دہشت گردی‘‘ کے خلاف کاروائیوں کو امریکی ایجنڈے سے ہٹ کر قومی مفاد کے دائرے میں لانا بھی ضروری ہے۔</p>
</div></div><div><h2>۲۵ اپریل ۲۰۲۲ء</h2><div class='tweet-content'><p>بیت المقدس کے حوالے سے انڈونیشیا کی درخواست پر اسلامی تعاون تنظیم (OIC) کا مجوزہ اجلاس خوش آئند ہے مگر (۱) امریکی ایجنڈے کے حصار (۲) عالمی اداروں میں بے اثر نمائندگی اور (۳) قومی خودمختاری کے فقدان کے ماحول میں مسلم ممالک قراردادیں پاس کرنے کے سوا آخر کیا کر پائیں گے؟</p>
</div></div><div><h2>۲۷ اپریل ۲۰۲۲ء</h2><div class='tweet-content'><p>غداری، نا اہلی اور کرپشن کے باہمی الزامات کی بجائے تمام سیاسی جماعتیں اور قومی ادارے اپنی صفوں میں ان لوگوں کو تلاش کریں جو قوم کو آپس میں لڑانے کیلئے عالمی منصوبہ بندی کے تحت حالات کو ’’نو ٹرن پوائنٹ‘‘ پر لے جانے میں مصروف ہیں، ان کو بے نقاب کرنا ملک و قوم کا اولین مفاد ہے۔</p>
</div></div><div><h2>۳۰ اپریل ۲۰۲۲ء</h2><div class='tweet-content'><p>ترکی کے صدر طیب اردگان کا دورۂ سعودی عرب شدید حبس میں ٹھنڈی ہوا کے جھونکے کی طرح ہے، دونوں ملک تمام تر باہمی تحفظات و شکایات کے باوجود امتِ مسلمہ کی امیدوں کا مرکز ہیں اور ہم عالمِ اسلام کے مسائل پر ان دونوں ملکوں کے ’’ایک پیج‘‘ پر آنے کیلئے مسلسل دعاگو ہیں۔</p>
</div></div>
			</main>
			</body>
			</html>
			