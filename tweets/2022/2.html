
			<!DOCTYPE html>
			<html>
			<head>
				<title>
				 February 2022
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>February 2022</h1>
			<main id='tweets'>
				<div><h2>۳ فروری ۲۰۲۲ء</h2><div class='tweet-content'><p>قرآن و سنت کیوں لازم و ملزوم ہیں؟ حضرت علیؓ نے حضرت عبد اللہ بن عباسؓ کو خوارج کے پاس مذاکرات کیلئے بھیجتے ہوئے فرمایا کہ قرآن سے (براہ راست) استدلال نہ کرنا کیونکہ اس کے الفاظ میں مختلف معانی کا احتمال ہوتا ہے، سنتِ رسولؐ کی بنیاد پر بات کرنا وہ اس سے فرار کا راستہ نہیں پائیں گے۔</p>
</div></div><div><h2>۴ فروری ۲۰۲۲ء</h2><div class='tweet-content'><p>بلوچستان میں دہشت گردی کا حالیہ واقعہ قابلِ مذمت اور امن و استحکام کیلئے قربانی دینے والے جوان قابلِ تحسین ہیں۔ مگر دہشت گردی کے اس تسلسل کو روکنے کیلئے بیرونی ایجنڈے اور مداخلت سے نجات ضروری ہے جو دستورِ پاکستان کی بالادستی اور قومی خودمختاری کی بحالی کے بغیر ممکن نظر نہیں آتا۔</p>
</div></div><div><h2>۵ فروری ۲۰۲۲ء</h2><div class='tweet-content'><p>جغرافیائی محلِ وقوع، آبادی کے تناسب اور عوامی جذبات کی رو سے اہلِ کشمیر کا حق تھا کہ یہ خطہ پاکستان کا حصہ بنے مگر ڈوگرہ راجہ نے ان معروضی حقائق کو نظرانداز کرتے ہوئے بھارت کے ساتھ الحاق کیا جسے کشمیریوں نے تسلیم کرنے سے انکار کرکے مسلح مزاحمت کی اور آزاد کشمیر کا علاقہ حاصل کیا۔</p>
</div></div><div><h2>۶ فروری ۲۰۲۲ء</h2><div class='tweet-content'><p>پہلے زمانوں میں مسجد کا یہ کردار بھی رہا ہے کہ محتاجوں اور معذوروں کی ضروریات کا مسجد میں خودبخود اہتمام ہو جایا کرتا تھا۔ اگر امام مسجد اور انتظامی کمیٹی اس طرف توجہ دیں تو ویلفیئر اسٹیٹ کا ماحول ریاستی سطح پر نہ سہی، نجی سطح پر ضرور بنایا جا سکتا ہے۔</p>
</div></div><div><h2>۹ فروری ۲۰۲۲ء</h2><div class='tweet-content'><p>علماء کرام سے میری گزارش ہوتی ہے کہ ایسے نوجوانوں کو دین کے بارے میں اپنے اشکالات کے آزادانہ اظہار کا موقع دیاکریں جن کا دینی اور عصری علوم پر مطالعہ ہوتا ہے۔ اور گمراہی کا طعنہ دینے یا فتوٰی کا لہجہ اختیار کرنے کی بجائے دلیل اورمنطق کیساتھ انکی کنفیوژن دور کرنے کی کوشش کیا کریں۔</p>
</div></div><div><h2>۱۴ فروری ۲۰۲۲ء</h2><div class='tweet-content'><p>ہمارے ہاں بدقسمتی سے یہ مزاج عام ہوتا جا رہا ہے کہ ہم مخالف کا موقف اس سے نہیں پوچھتے بلکہ اس کی تحریروں اور بیانات میں سے اپنی مرضی کی باتیں سامنے رکھ کر خود طے کرتے ہیں، اور اگر وہ جواب میں اپنے موقف کی وضاحت کرنا چاہے تو اسے یہ حق دینے کیلئے تیار نہیں ہوتے۔</p>
</div></div><div><h2>۱۷ فروری ۲۰۲۲ء</h2><div class='tweet-content'><p>اللہ رب العزت اور رسول اللہ ﷺ کی ذاتِ گرامی سے محبت کا اصل تقاضہ یہ ہے ان کے احکام و تعلیمات کے مطابق زندگی گزاری جائے۔ اور محض کسی افواہ کی بنیاد پر اور بغیر کسی تحقیق کے کسی شخص کو جان سے مار دینا ہرگز دین کا تقاضہ نہیں ہے بلکہ قانون کو ہاتھ میں لینا ہی شریعت کے منافی ہے۔</p>
</div></div><div><h2>۱۹ فروری ۲۰۲۲ء</h2><div class='tweet-content'><p>حجاب اور نقاب کو ایک عرصہ سے غیر مسلم ممالک خصوصاً مغربی دنیا میں مسلمانوں کی ثقافتی علامت قرار دے کر نفرت اور تنقید کا نشانہ بنایا جا رہا ہے اور سیکولرازم کے دعویدار مسلم خواتین کو یہ حق دینے کیلئے تیار نہیں ہیں حالانکہ پردہ اور حجاب کی روایت سابقہ آسمانی تعلیمات سے چلی آرہی ہے۔</p>
</div></div><div><h2>۱۷ فروری ۲۰۲۲ء</h2><div class='tweet-content'><p>اللہ رب العزت اور رسول اللہ ﷺ کی ذاتِ گرامی سے محبت کا اصل تقاضہ یہ ہے ان کے احکام و تعلیمات کے مطابق زندگی گزاری جائے۔ اور محض کسی افواہ کی بنیاد پر اور بغیر کسی تحقیق کے کسی شخص کو جان سے مار دینا ہرگز دین کا تقاضہ نہیں ہے بلکہ قانون کو ہاتھ میں لینا ہی شریعت کے منافی ہے۔</p>
</div></div><div><h2>۲۱ فروری ۲۰۲۲ء</h2><div class='tweet-content'><p>بعض ہمدرد لوگ اس خواہش کا اظہار کرتے ہیں کہ علماء کرام کو دینی خدمات کیلئے عوامی چندہ پر انحصار کرنے کی بجائے روزگار کا کوئی اور ذریعہ اختیار کرنا چاہیے۔ یہ کہنا ایسے ہی ہے جیسے جج صاحبان عدل و انصاف کیلئے عوامی ٹیکس پر انحصار کرنے کی بجائے کوئی اور ذریعہ معاش اختیار کریں۔</p>
</div></div><div><h2>۲۲ فروری ۲۰۲۲ء</h2><div class='tweet-content'><p>ہمارے ہاں خلافتِ راشدہ کے صرف اعتقادی پہلو پر کسی حد تک اہلِ تشیع کے ساتھ اختلاف کے تناظر میں بات کی جاتی ہے۔ اس دور کے معاشی و معاشرتی ماحول، مذہبی و سیاسی حقوق، خلفاء کے طرزِ حکومت و زندگی، رفاہی ریاست اور بیت المال کے نظم وغیرہ کا تجزیہ اور بعد کے دور سے تقابل ضروری نہیں سمجھا جاتا۔</p>
</div></div><div><h2>۲۳ فروری ۲۰۲۲ء</h2><div class='tweet-content'><p>عالمی قوتیں مسلم دنیا میں اسلامی تعلیمات کو اسی دائرے میں محدود کر دینا چاہتی ہیں جس میں مسیحی ممالک میں  مسیحیت کو محدود کر دیا گیا ہے۔ وہ دائرہ عقائد، عبادات اور اخلاقیات کا ہے جن کا تعلق ذاتی شخصی زندگی سے ہے، حتٰی کہ خاندانی زندگی میں بھی مذہب کی عملداری قبول نہیں کی جا رہی۔</p>
</div></div><div><h2>۲۶ فروری ۲۰۲۲ء</h2><div class='tweet-content'><p>حدیثِ نبویؐ کو حضرت شاہ ولی اللہ دہلویؒ نے تمام علومِ دینیہ کی اصل اور اساس کہا ہے، اس لیے کہ سب علوم کے چشمے اسی سے پھوٹتے ہیں۔ حتٰی کہ قرآنِ کریم کے الفاظ کے ساتھ ساتھ اس کے معانی معلوم کرنے کا ذریعہ بھی حدیثِ نبویؐ ہی ہے کہ ام المؤمنین حضرت عائشہؓ کا ارشاد ہے ’’کان خلقہ القرآن‘‘۔</p>
</div></div><div><h2>۲۸ فروری ۲۰۲۲ء</h2><div class='tweet-content'><p>حضرت انس بن مالکؓ فرماتے ہیں کہ رسول اللہ صلی اللہ علیہ وسلم مجلس میں تشریف لاتے تو ہمارا جی چاہتا تھا کہ احترام میں اٹھ کھڑے ہوں لیکن ہم ایسا نہیں کرتے تھے ’’لمکان کراھتہ‘‘ کیونکہ آپؐ کو یہ پسند نہیں تھا۔ اس لیے ہمیں بھی محبت و عقیدت کے اظہار میں نبی کریم صلی اللہ علیہ وسلم  کی پسند و ناپسند کا لحاظ رکھنا چاہئے۔</p>
</div></div>
			</main>
			</body>
			</html>
			