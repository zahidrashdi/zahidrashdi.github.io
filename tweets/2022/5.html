
			<!DOCTYPE html>
			<html>
			<head>
				<title>
				 May 2022
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>May 2022</h1>
			<main id='tweets'>
				<div><h2>۲ مئی ۲۰۲۲ء</h2><div class='tweet-content'><p>السلام علیکم ورحمۃ اللہ وبرکاتہ! آئیے سب دعا کریں کہ اللہ تعالیٰ ہمیں حقیقی عید نصیب فرمائیں، قومی خودمختاری اور دین کی سربلندی کی منزل سے ہمکنار کریں، اور ہماری رمضان المبارک کی عبادات کو قبول فرماتے ہوئے آئندہ بھی خلوص اور ذوق کے ساتھ اس کی توفیق دیتے رہیں، آمین یارب العالمین۔</p>
</div></div><div><h2>۳ مئی ۲۰۲۲ء</h2><div class='tweet-content'><p>امریکی غلامی کا طوق گلے سے اتار پھینکنا ہماری سب سے بڑی قومی ضرورت ہے مگر عرب بہار کے تجربہ کے بعد یہ دیکھنا بھی ضروری ہے کہ بعد میں آنے والی قیادت کہیں پہلے سے بھی زیادہ امریکی جال کا حصہ تو نہیں ہو گی؟</p>
</div></div><div><h2>۵ مئی ۲۰۲۲ء</h2><div class='tweet-content'><p>امریکہ اور اس کے ہمنوا عالمی اداروں کی غلامی سے نجات صرف نعروں سے نہیں ملے گی، اس کیلئے ان تمام عوامل کا جائزہ لے کر ان کا سدباب کرنا ہوگا جنہیں جواز بنا کر اسٹیٹ بینک اور دیگر قومی اداروں کی بیرونی نگرانی ہم پر مسلط کی گئی ہے، جن میں عالمی قرضے اور ان کا ناجائز استعمال سرفہرست ہے۔</p>
</div></div><div><h2>۷ مئی ۲۰۲۲ء</h2><div class='tweet-content'><p>اسلام آباد ہائی کورٹ کے سربراہ جسٹس اطہر من اللہ کا یہ کہنا قوم اور اس کے تمام طبقات کی سنجیدہ توجہ کا مستحق ہے کہ دستور اور اداروں کا احترام نہیں ہو گا تو افراتفری ہو گی، اور یہی منظر اِن دنوں ہر طرف نظر آ رہا ہے، ہر محب وطن شہری کو اس رویے سے نجات کے لیے کردار ادا کرنا ہو گا۔</p>
</div></div><div><h2>۹ مئی ۲۰۲۲ء</h2><div class='tweet-content'><p>سپریم کورٹ بار کے صدر احسن بھون کا یہ کہنا بالکل بجا ہے کہ دستور پاکستان کو قومی نصابِ تعلیم میں شامل ہونا چاہیے۔ مگر اس سے قبل دستور کی نظریاتی اساس قرآن و سنت کو نصابِ تعلیم کا لازمی جزو بنانا ضروری ہے جن سے قوم کو بے خبر رکھنے کیلئے پالیسیوں کا تسلسل ’’آزادی‘‘ کے بعد سے جاری ہے۔</p>
</div></div><div><h2>۱۲ مئی ۲۰۲۲ء</h2><div class='tweet-content'><p>قومی مسائل کو ذاتی، لسانی، نسلی اور طبقاتی دائروں سے بالاتر ہو کر اجتماعی تناظر میں اسلام اور پاکستان کے حوالے سے دیکھنے کی ضرورت ہے ورنہ یہ قوم کے ساتھ ساتھ خود اپنے ساتھ بھی نا انصافی ہو گی۔</p>
</div></div><div><h2>۱۳ مئی ۲۰۲۲ء</h2><div class='tweet-content'><p>جسٹس اطہر من اللہ کا یہ کہنا بجا ہے کہ سیاسی مقاصد (مفادات) کیلئے مذہب کا استعمال درست نہیں ہے۔ لیکن ملک کے ہر قومی شعبے میں دستور کے مطابق مذہب کو عملی مقام دیئے بغیر اس سے بچنا شاید ممکن نہ ہو گا۔</p>
</div></div><div><h2>۱۴ مئی ۲۰۲۲ء</h2><div class='tweet-content'><p>اسرائیل صرف فلسطین کا نہیں پورے عالم اسلام کا مسئلہ ہے۔ اس کے بارے میں کوئی بھی ایسا فیصلہ جو مسلم امہ کے عمومی رجحانات کے خلاف ہوا تب تک مؤثر رہے گا جب تک اس فیصلہ کو نافذ کرنے والی قوتیں مؤثر رہیں گی۔</p>
</div></div><div><h2>۱۸ مئی ۲۰۲۲ء</h2><div class='tweet-content'><p>سودی نظام کے بارے میں وفاقی شرعی عدالت کے حالیہ فیصلہ پر عملدرآمد کی راہ ہموار کرنے اور مختلف النوع رکاوٹوں کو دور کرنے کیلئے تمام مکاتبِ فکر کے علماء کرام کو وکلاء اور تاجر برادری کے ساتھ مل کر جدوجہد کرنا ہو گی ورنہ اس نحوست سے چھٹکارہ حاصل ہوتا نظر نہیں آ رہا۔</p>
</div></div><div><h2>۱۹ مئی ۲۰۲۲ء</h2><div class='tweet-content'><p>قادیانی حضرات کا اصل المیہ یہ ہے کہ وہ ملتِ اسلامیہ کے اجماعی عقائد سے صریح انحراف کرتے ہوئے بھی زبردستی مسلمان کہلانے پر بضد ہیں، اور دستور کے واضح فیصلہ کو تسلیم کرنے سے انکار بلکہ اس کے خلاف عالمی مہم جوئی کے باوجود مُصر ہیں کہ انہیں تمام حقوق و مراعات غیر مشروط طور پر دی جائیں۔</p>
</div></div><div><h2>۲۰ مئی ۲۰۲۲ء</h2><div class='tweet-content'><p>سودی نظام کے خلاف عدالتی فیصلہ پر گذشتہ تیس سالوں کے دوران دو دفعہ نظرثانی ہو چکی ہے، اب نظرثانی کی اپیل کا مطلب شریعت و دستور کے حکم سے صاف انکار اور بغاوت ہی سمجھا جائے گا، ہمارا ہمدردانہ مشورہ ہے کہ چند سالہ دنیاوی مفادات کی خاطر آخرت کی ابدی زندگی خراب نہ کریں۔</p>
</div></div><div><h2>۲۱ مئی ۲۰۲۲ء</h2><div class='tweet-content'><p>کالعدم ’’تحریکِ طالبان پاکستان‘‘ اور حکومتِ پاکستان کے درمیان امارتِ اسلامی افغانستان کے ذریعے مذاکرات خوش آئند ہیں اور ہم اسلام، پاکستان اور خطہ کے مفاد میں ان کی کامیابی کیلئے دعا گو ہیں، آمین یا رب العالمین۔</p>
</div></div><div><h2>۲۵ مئی ۲۰۲۲ء</h2><div class='tweet-content'><p>سیاسی تنازعات کو پارلیمنٹ یا باہمی مذاکرات کے ذریعے نمٹانا ہی اس کا درست طریقہ ہے۔ اور پُر امن عوامی احتجاج بھی ہر سیاسی جماعت کا حق ہے۔ جبکہ ملک کو خلفشار، بدامنی اور باہمی منافرت سے بچانا سب کی مشترکہ ذمہ داری ہے۔</p>
</div></div><div><h2>۲۶ مئی ۲۰۲۲ء</h2><div class='tweet-content'><p>یاسین ملک کو سنائی جانے والی سزا جدوجہدِ آزادی کو کچلتے رہنے کی مسلسل پالیسی کا حصہ ہے، اس پر روایتی مذمتی بیانات سے زیادہ کشمیریوں کی تحریکِ آزادی کو مؤثر طور پر سپورٹ کی ضرورت ہے جو ہماری قومی ذمہ داری بھی ہے اور مِلّی بھی۔</p>
</div></div><div><h2>۲۷ مئی ۲۰۲۲ء</h2><div class='tweet-content'><p>قومی اسمبلی نے الیکشن کے بارے میں سابقہ دور میں پاس کردہ قوانین میں ترامیم کی ہیں، ہماری گزارش ہے کہ مساجد و مدارس، خاندانی نظام اور اسٹیٹ بینک کے بارے میں آئی ایم ایف، سیڈا اور فیٹف کی ہدایت پر منظور کیے جانے والے قوانین پر بھی نظرثانی ضروری ہے۔</p>
</div></div><div><h2>۲۹ مئی ۲۰۲۲ء</h2><div class='tweet-content'><p>دستور ہمارا متفقہ قومی بیانیہ اور مِلّی وحدت کی علامت ہونے کے ساتھ ساتھ پاکستان کی تہذیبی شناخت اور نظریاتی اساس کا عنوان بھی ہے اس کا احترام و تحفظ ہر شہری کا فریضہ اور عملدرآمد تمام ریاستی اداروں کی ذمہ داری ہے۔</p>
</div></div><div><h2>۳۱ مئی ۲۰۲۲ء</h2><div class='tweet-content'><p>اسرائیل کے ساتھ تعلقات بین المذاہب ہم آہنگی کے حوالے سے نہیں بلکہ فلسطین پر غاصبانہ قبضہ اور بیت المقدس پر ناجائز تسلط کے تناظر میں ہی طے پائیں گے، اس کے علاوہ کوئی بھی کوشش نقش بر آب ہو گی۔</p>
</div></div>
			</main>
			</body>
			</html>
			