
			<!DOCTYPE html>
			<html>
			<head>
				<title>
				 January 2023
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>January 2023</h1>
			<main id='tweets'>
				<div><h2>۲ جنوری ۲۰۲۳ء</h2><div class='tweet-content'>نبی اکرم صلی اللہ علیہ وسلم نے متعدد احادیثِ مبارکہ میں امر بالمعروف اور نہی عن المنکر کا ماحول ختم ہو جانے کو معاشرتی فساد اور خرابیوں کا ذریعہ بتایا ہے، اور امت کو آگاہ فرمایا ہے کہ نیکیوں کی تلقین اور برائیوں سے روکنے کا سلسلہ ترک کرنے کا وبال صرف غلط اعمال کرنے والوں تک ہی محدود نہیں رہتا۔</div></div><div><h2>جنوری ۲۰۲۳ء</h2><div class='tweet-content'>ہمارا سب سے بڑا مسئلہ قومی خودمختاری کی بحالی اور تحفظ ہے، جب تک ہم ملکی معاملات میں غیر ملکی مداخلت سے نجات حاصل نہیں کر لیتے اور اپنے فیصلے خود کرنے میں آزاد نہیں ہو جاتے، اس وقت تک اپنا کوئی بھی مسئلہ قومی و مِلی تقاضوٖں کے حوالے سے حل نہیں کر سکتے۔</div></div><div><h2>۴ جنوری ۲۰۲۳ء</h2><div class='tweet-content'>افغانستان میں امن پاکستان کی ضرورت ہے مگر اس کیلئے زمینی حقائق اور تہذیبی ماحول کا ادراک و اعتراف اس سے بھی زیادہ ضروری ہے، اور ہمیں اب امریکی ٹرک کی بتیوں سے بہرحال چھٹکارا حاصل کرنا ہو گا۔</div></div><div><h2>۷ جنوری ۲۰۲۳ء</h2><div class='tweet-content'>دینی مدارس کے وفاقوں کے ساتھ حکومتی گفت و شنید خوش آئند ہے مگر دینی تعلیم کے بارے میں مغربی ایجنڈے سے فاصلہ قائم رکھنا اس کی کامیابی کیلئے ضروری ہے ورنہ نتائج پہلے سے مختلف نہیں ہوں گے۔</div></div><div><h2>۹ جنوری ۲۰۲۳ء</h2><div class='tweet-content'>چین کے ساتھ امارت اسلامی افغانستان کا معاہدہ ان کی آزادانہ قومی پالیسی کا آئینہ دار ہے اور مسلم ممالک کی سب سے بڑی ضرورت اس وقت یہی آزادانہ قومی طرز عمل ہے اللہ پاک سب کو نصیب فرمائیں آمین یا رب العالمین۔</div></div><div><h2>۱۱ جنوری ۲۰۲۳ء</h2><div class='tweet-content'>آج مغرب کے ذرائع ابلاغ مسلسل یہ پراپیگنڈا کر رہے ہیں کہ اسلام عورتوں کی تعلیم کا مخالف ہے، حالانکہ مسلمانوں کے ہاں اس دور میں علمی و تحقیقی کام کرنے والی بے شمار خواتین تاریخ کے ریکارڈ پر ہیں جب خود مغرب نے ابھی عورتوں کی تعلیم کے بارے میں سوچا بھی نہیں تھا۔</div></div><div><h2>۱۲ جنوری ۲۰۲۳ء</h2><div class='tweet-content'>اس کٹھن گھڑی میں وطن عزیز کی معقول امداد پر ہم عالمی برادری کے شکرگذار ہیں اور امید رکھتے ہیں کہ یہ امداد اسلامی جمہوریہ پاکستان کے تہذیبی تشخص کے حوالے سے کسی ایجنڈے کے ساتھ مشروط نہیں ہو گی۔</div></div><div><h2>۱۴ جنوری ۲۰۲۳</h2><div class='tweet-content'>خواتین کی تعلیم کے حوالے سے اسلامی تعاون تنظیم (او آئی سی) کے مطالبہ پر امارت اسلامی افغانستان کا مثبت ردعمل حوصلہ افزا ہے۔ باہمی افہام و تفہیم کے ساتھ افغان قوم کے مسائل و مشکلات میں ان کی راہنمائی اور معاونت امت مسلمہ کی مشترکہ ذمہ داری ہے۔</div></div><div><h2>۱۵ جنوری ۲۰۲۳ء</h2><div class='tweet-content'>مغربی تہذیب وفلسفہ کے علمبردارابھی تک یہ سمجھنے سے قاصر ہیں کہ مسلمانوں کا اسلام کیساتھ تعلق صرف رسمی نہیں ہے بلکہ وہ اپنی تمام ترعملی کمزوریوں کے باوجود اسلام کے معاشرتی کردارپر ایمان رکھتے ہیں اورنبی اکرمﷺ کی ذات گرامی کیساتھ انکی عقیدت ومحبت ہردور میں شک وشبہ سے بالاتررہی ہے۔</div></div><div><h2>۱۷ جنوری ۲۰۲۳ء</h2><div class='tweet-content'>کراچی کے بلدیاتی انتخابات میں جماعت اسلامی کی نمایاں پیش قدمی ملک بھر کے دینی حلقوں کیلئے حوصلہ افزا ہے، اللہ کرے باقی دینی جماعتوں کو بھی اپنے زیراثر علاقوں میں اس سمت پیشرفت کا موقع مل جائے۔</div></div><div><h2>۱۸ جنوری ۲۰۲۳ء</h2><div class='tweet-content'>مذہبی رواداری کا مطلب اپنے مسلک کو چھوڑنا نہیں ہے بلکہ اپنے اپنے مسلک پر قائم رہتے ہوئے دوسروں کے جذبات اور بزرگ شخصیات کا احترام کرنا اور مشترکہ قومی و دینی معاملات میں باہم مل کر جدوجہد کا ماحول پیدا کرنا ہے، اہلِ علم کے اسوہ و تعامل سے ہمیں یہی راہنمائی ملتی ہے۔</div></div><div><h2>۱۹ جنوری ۲۰۲۳ء</h2><div class='tweet-content'>عربی قرآن و سنت کی زبان ہے اور ایک مسلمان کیلئے اس کی تعلیم اساسی حیثیت رکھتی ہے، مگر قیام پاکستان کے بعد سے اب تک اسے وہ درجہ نہیں مل سکا جو اس کا حق ہونے کے ساتھ ساتھ مسلم معاشرے کی بنیادی ضرورت بھی ہے۔ حتیٰ کہ دینی مدارس میں بھی عربی زبان محض کتاب فہمی تک محدود ہوکر رہ گئی ہے۔</div></div><div><h2>۲۴ جنوری ۲۰۲۳ء</h2><div class='tweet-content'>لادینی قوتیں مسلسل اس کوشش میں ہیں کہ جس طرح مسیحی دنیا کی اکثریت بائبل کو اپنی عملی زندگی سے لاتعلق کرچکی ہے اسی طرح مسلمانوں کی عملی زندگی کا تعلق بھی قرآن کریم کیساتھ قائم نہ رہے لیکن مسلمانوں کی قرآن کریم کیساتھ عقیدت ومحبت نہ صرف قائم ہے بلکہ بحمد اللہ تعالیٰ بڑھتی جارہی ہے۔</div></div><div><h2>۲۶ جنوری ۲۰۲۳ء</h2><div class='tweet-content'>وہ قوانین جو مغربی معاشروں کے تناظر میں پاکستانی خواتین کے حقوق کے عنوان سے منظور کیے گئے ہیں اور ان میں قرآن و سنت کی تعلیمات کو نظر انداز کر کے مغربی لابیوں اور حکومتوں کے بے جا تقاضوں کو ملحوظ رکھا گیا ہے، ان پر نظرثانی خود پاکستان کے ریاستی مذہب اسلام کی تعلیمات کا تقاضہ ہے۔</div></div><div><h2>۲۸ جنوری ۲۰۲۳ء</h2><div class='tweet-content'>اللہ پر بھروسہ اور ملکی معیشت کے حوالے سے وفاقی وزیر خزانہ اسحاق ڈار صاحب کی باتیں اچھی ہیں مگر اللہ تعالیٰ کی مدد ’’حتٰی یغیّروا ما بانفسہم‘‘ کے ساتھ مشروط ہے، اسباب کے دائرے میں سب کچھ ہمیں خود کرنا ہو گا اور اس سلسلہ میں سب سے پہلا ہدف قومی خودمختاری کی بحالی ہونا چاہیئے۔</div></div><div><h2>۳۱ جنوری ۲۰۲۳ء</h2><div class='tweet-content'>وزیر دفاع خواجہ محمد آصف کا یہ کہنا بجا ہے کہ دہشت گردی کو کنٹرول کرنے کیلئے اسلام آباد اور کابل کو مل کر کام کرنا ہو گا مگر کابل حکومت کو تسلیم کرنا اس کی اولین ضرورت ہے خواجہ صاحب اس طرف بھی توجہ فرمائیں۔</div></div>
			</main>
			</body>
			</html>
			