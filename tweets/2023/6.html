
			<!DOCTYPE html>
			<html>
			<head>
				<title>
				 June 2023
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>June 2023</h1>
			<main id='tweets'>
				<div><h2>۲ جون ۲۰۲۳ء</h2><div class='tweet-content'><p>ڈاکٹر عافیہ صدیقی کی رہائی کیلئے آواز اٹھانا ضروری ہے مگر اس کیلئے ان بین الاقوامی معاہدات کی بات کرنا بھی ہماری ذمہ داری ہے جو عملی طور پر ان کوششوں کے نتیجہ خیز ہونے میں رکاوٹ ہیں۔</p></div></div><div><h2>۳ جون ۲۰۲۳ء</h2><div class='tweet-content'><p>تالیف و تصنیف،تعلیم و تربیت اور دعوت و تبلیغ کے ساتھ ساتھ اولیاء کرام کا تزکیہ و اصلاح کا خانقاہی نظام بھی مسلم معاشرے کا حصہ چلا آ رہا ہے اور ہمارے ہاں قادری، سہروردی، چشتی اور نقشبندی سلسلے روحانی تربیت کیلئے مختلف مکاتبِ فکر کی حیثیت رکھتے ہیں۔</p></div></div><div><h2>۶ جون ۲۰۲۳ء</h2><div class='tweet-content'><p>دستور کی بالادستی کی بات تو سب کرتے ہیں مگر یہ کہیں دکھائی نہیں دے رہی۔ مناسب ہو گا کہ ریاستی اداروں، حکومت اور اپوزیشن کے نمائندوں پر مشتمل ایک قومی کمیشن قائم کر کے قوم کو اس کنفیوژن سے نکالنے کی صورت بنائی جائے۔</p></div></div><div><h2>۸ جون ۲۰۲۳ء</h2><div class='tweet-content'><p>اقوامِ متحدہ کی چھتری تلے مغربی ثقافت کو دنیا کا واحد قابلِ عمل کلچر قرار دے کر باقی سب اقوام کے جداگانہ تشخص کو مٹانے کی مہم کی زد میں سب سے زیادہ اسلام آتا ہے۔ کیونکہ نکاح و طلاق، وراثت، مرد و عورت کے اختلاط، زنا و لواطت وغیرہ کی حرمت کے اسلامی قوانین اقوامِ متحدہ کے منشور سے واضح طور پر متصادم ہیں۔</p></div></div><div><h2>۱۱ جون ۲۰۲۳ء</h2><div class='tweet-content'><p>ایک بات یہ کہی جاتی ہے کہ پاکستان کے نام سے الگ ریاست کے قیام کا اصل مقصد بس مسلمانوں کا معاشی تحفظ تھا۔ چلیں تھوڑی دیر کیلئے مان لیتے ہیں، تو مسلمانوں کو ہندوؤں کے معاشی غلبہ کے خوف سے نکال کر ورلڈ بینک اور آئی ایم ایف کی معاشی بالادستی کے شکنجے میں جکڑ دینا کونسی قوم پرستی ہے؟</p></div></div><div><h2>۱۳ جون ۲۰۲۳ء</h2><div class='tweet-content'><p>علامہ محمد اقبالؒ کے بعد مغربی فلسفہ وثقافت کا اس سطح پر ناقدانہ جائزہ لینے والا اورکوئی مفکر سامنے نہیں آیا اور اس سے بڑا المیہ یہ کہ خود اقبال کے بعض نام لیوا اس معاملہ میں اقبال کی راہ پر چلنے کی بجائے مغربی فلسفہ وثقافت کی نام نہاد علمی برتری کے سامنے سربسجود دکھائی دیتے ہیں۔</p></div></div><div><h2>۱۴ جون ۲۰۲۳ء</h2><div class='tweet-content'><p>مغربی جمہوریت جس میں علامہ محمد اقبال کے بقول ’’بندوں کو گنا کرتے ہیں تولا نہیں کرتے‘‘ اپنی تمام تر خوبیوں وخامیوں کے ساتھ اس مقام پر پہنچ چکی ہے کہ اس کے نفع ونقصان کے تناسب کا اندازہ کرنا اب مشکل نہیں رہا اور اس کے مداح بھی بسا اوقات اس کی فریب کاریوں کا تذکرہ کرتے نظر آتے ہیں۔</p></div></div><div><h2>۱۹ جون ۲۰۲۳ء</h2><div class='tweet-content'><p>جنگ عظیم اول میں جرمنی اورخلافت عثمانیہ کی شکست پر ترکیہ کی قومی خودمختاری تسلیم کرنے کیلئے مغربی اتحاد نے شرعی قوانین کی منسوخی کی جوشرط رکھی تھی اسے پورے عالم اسلام کے ساتھ معاہدہ قراردیاجارہاہے۔ برطانوی وزیراعظم ٹونی بلیئر نے کہاتھا کہ دنیامیں کہیں شریعت نافذ نہیں ہونے دیں گے۔</p></div></div><div><h2>۲۱ جون ۲۰۲۳ء</h2><div class='tweet-content'><p>سماج کے عمومی رجحانات کو فیصلوں کا حتمی معیار قرار دینے کا یہ منطقی نتیجہ ہے کہ مغربی معاشروں میں گناہ کا تصور معدوم ہو چکا ہے۔ اور سیاست و قانون کے بعد اب مذہب و اخلاق بھی مادرپدر آزاد معاشرہ کے بے لگام رجحانات کے پیچھے چلنے پر مجبور ہو گئے ہیں اور ان کا اپنا کوئی دائرہ باقی نہیں رہا۔</p>
<div class="en">
It is a logical consequence of accepting the general trends of society as the ultimate criterion for decision-making, that the concept of sin has become extinct in Western societies. And after politics and law, now religion and ethics have also been forced to follow the unbridled trends of the libertine society and there are no boundaries left of their own.
</div></div></div><div><h2>۲۶ جون ۲۰۲۳ء</h2><div class='tweet-content'><p>آج کی دنیا دو گروہوں میں تقسیم ہے: ایک قانون بنانے والے اور دوسرے جن پر قانون نافذ ہے۔ اس تفریق کے منطقی و منفی نتائج کو تمام تر کوششوں کے باوجود ختم نہیں کیا جا سکا۔ اس کا حل صرف دین اسلام کے پاس ہے کہ تمام انسان ایک ذات کے بنائے ہوئے قوانین و احکام کے یکساں طور پر پابند ہوں۔</p>
<div class="en">
The world today is divided into two groups: (1) those who make the law (2) those who are governed by the law. The logical and negative consequences of this differentiation could not be eradicated despite all efforts. The solution to this is only with the religion of Islam, that all human beings are equally bound by the laws and ordinances made by the one Almighty.
</div></div></div><div><h2>۲۹ جون ۲۰۲۳ء</h2><div class='tweet-content'><p>رسول اللہ ﷺ نے سینکڑوں ارشادات میں معاشرے کے غریب، یتیم، مسکین اور دیگر مستحق افراد کے دکھ درد میں شریک ہونے اور ان کے ساتھ تعاون کرنے کو ایمان کا تقاضا قرار دیا ہے، اور ترغیب دی ہے کہ اپنے اردگرد کے ماحول پر نظر رکھیں اور ضرورتمندوں کو تلاش کر کے انہیں خوشیوں میں شریک کریں۔</p></div></div>
			</main>
			</body>
			</html>
			