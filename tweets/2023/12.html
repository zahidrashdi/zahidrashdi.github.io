
			<!DOCTYPE html>
			<html>
			<head>
				<title>
				 December 2023
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>December 2023</h1>
			<main id='tweets'>
				<div><h2>۲ دسمبر ۲۰۲۳ء</h2><div class='tweet-content'>آئی ایم ایف کے تقاضے پر اسٹیٹ بینک کے بعد پاکستان براڈ کاسٹنگ کارپوریشن، نیشنل ہائی وے اتھارٹی، پاکستان نیشنل شپنگ کارپوریشن، اور پاکستان پوسٹ آفس کو خسارے کے نام پر سرکاری کنٹرول سے آزاد کرنا ملکی مفادکا تقاضہ ہے یا آج کی ایسٹ انڈیا کمپنی کے سامنے سرِتسلیم خم کرناہے؟</div></div><div><h2>۶ دسمبر ۲۰۲۳ء</h2><div class='tweet-content'>اقوام متحدہ اور تقسیمِ فلسطین کو قبول کرنے والے ممالک دو ریاستی حل کی بات کر رہے ہیں مگر انہوں نے عملاً ڈیڑھ ریاستی فارمولا مسلط کر رکھا ہے کہ فلسطین کے خود مختار ریاست بننے میں خود رکاوٹ بنے ہوئے ہیں اسے دھاندلی کے سوا اور کیا کہا جا سکتا ہے؟</div></div><div><h2>۸ دسمبر ۲۰۲۳ء</h2><div class='tweet-content'>ڈنمارک کی پارلیمنٹ میں قرآن کریم کی بے حرمتی کو قابل سزا جرم قرار دینے کے قانون کی منظوری اس مسلّمہ اصول کی کامیابی ہے کہ مقدس شخصیات، مقامات اور کتابوں کی توہین آزادئ رائے نہیں بلکہ جرائم میں شمار ہوتی ہے جس پر ڈنمارک کی پارلیمنٹ شکریہ کی مستحق ہے۔</div></div><div><h2>۱۴ دسمبر ۲۰۲۳ء</h2><div class='tweet-content'>اسلامی جمہوریہ پاکستان کو نظریۂ پاکستان، قائد اعظم کے وژن، اور دستور کے مطابق چلانے کی بجائے طالع آزماؤں کے ذریعے بیرونی ایجنڈوں کی آماجگاہ بنا دیا گیا ہے، اللہ پاک ہمارے حال پر رحم فرمائیں۔</div></div><div><h2>۱۸ دسمبر ۲۰۲۳ء</h2><div class='tweet-content'>مسئلہ فلسطین کے دو ریاستی حل کی بات کرنے والے یہ نہ بھولیں کہ اس کا اگلا مرحلہ مسئلہ کشمیر کے تین ریاستی حل کا فارمولا ہوگا اور ریاست جموں و کشمیر کی جغرافیائی وحدت کے موقف پر قائم رہنا کسی کے بس میں نہیں رہے گا۔</div></div><div><h2>۲۱ دسمبر ۲۰۲۳ء</h2><div class='tweet-content'><p>قومی سیاست ’’ہنگ الیکشن‘‘ کی طرف بڑھتی دکھائی دے رہی ہے، اسلام اور جمہوریت دونوں حوالوں سے خدشات سامنے آ رہے ہیں</p>
<div class="center">
؏ کچھ علاج اس کا بھی اے چارہ گراں ہے کہ نہیں؟
</div></div></div><div><h2>۲۲ دسمبر ۲۰۲۳ء</h2><div class='tweet-content'>وحدتِ امت ہماری سب سے بڑی ملی ضرورت ہے کہ عالمِ اسلام جن مسائل اور مصائب کی دلدل میں پھنسا ہوا ہے اس سے نکلنے کا اور کوئی راستہ نہیں ہے۔ اور صورتحال یہ ہے کہ ہمیں لڑانے والے ہوشیار ہیں، طاقتور ہیں، اور مسلسل متحرک ہیں۔ جبکہ وحدت کی بات کرنے والوں کی آواز کہیں مؤثر نہیں ہو پا رہی۔</div></div><div><h2>۲۷ دسمبر ۲۰۲۳ء</h2><div class='tweet-content'>’’جان کی امان پاؤں‘‘ کی تمہید کے ساتھ گزارش ہے کہ اگر اپنے تمام تر ضعف و اضمحلال کے باوجود افغان قوم اپنی اسلامیت اور خود مختاری کا پرچم سربلند رکھ سکتی ہے تو پاکستانی قوم کو اس سے دور رکھنے کے لیے خود اس کی اپنی مقتدرہ کیوں رکاوٹ بنی ہوئی ہے؟</div></div><div><h2>۲۸ دسمبر ۲۰۲۳ء</h2><div class='tweet-content'>عزیزم عمار خان نے میرا خط اور اپنا جواب نشر کر دیا جو میرے خیال میں قبل از وقت تھا، جبکہ یار لوگوں نے ’’کل اناء یترشح بما فیہ‘‘ کا سماں باندھ دیا ہے۔ ابھی مشاورت کے درجہ کی بات ہے کوئی تبدیلی ضروری ہوئی تو اگلے تعلیمی سال کی ترتیب میں اس کا اعلان کر دیا جائے گا، ان شاء اللہ تعالیٰ۔</div></div><div><h2>۳۰ دسمبر ۲۰۲۳ء</h2><div class='tweet-content'>جغرافیائی سالمیت، قومی وحدت و خودمختاری، نظریاتی و تہذیبی تشخص، دستور کی بالادستی، یہ ریاست کے بنیادی ستون ہیں ان میں کسی کی اہمیت کو نظر انداز کرنا ریاست کو کمزور کرنے کے مترادف ہے۔</div></div>
			</main>
			</body>
			</html>
			