
			<!DOCTYPE html>
			<html>
			<head>
				<title>
				 January 2024
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>January 2024</h1>
			<main id='tweets'>
				<div><h2>۴ جنوری ۲۰۲۴ء</h2><div class='tweet-content'>عام انتخابات سر پر آگئے ہیں مگر الیکشن میں حصہ لینے والی دینی جماعتوں میں کوئی باہمی رابطہ نہیں ہے، ان کے قائدین فوری مل بیٹھ کر کوئی مشترکہ ضابطۂ اخلاق ہی طے کر لیں تو بہت سے نقصان سے بچا جا سکتا ہے۔</div></div><div><h2>۹ جنوری ۲۰۲۴ء</h2><div class='tweet-content'>ہماری بے بسی اور مجبوری کے اسباب کا تجزیہ کیا جائے تو یہ بات سرفہرست دکھائی دیتی ہے کہ امیر ممالک اور بین الاقوامی مالیاتی اداروں سے لیے گئے قرضے ہمارے لیے وبال جان بن گئے ہیں اور قرضوں کے اس خوفناک جال نے ہماری معیشت کے ساتھ ساتھ قومی پالیسیوں اور ملی مفادات کو بھی جکڑ لیا ہے۔</div></div><div><h2>۱۱ جنوری ۲۰۲۴ء</h2><div class='tweet-content'>غزہ میں جاری اسرائیل کی وحشیانہ جارحیت اور سنگین جنگی جرائم کے خلاف جنوبی افریقہ کا مقدمہ عالمی عدالت انصاف میں شروع ہو چکا ہے، ہر انصاف پسند کو اس موقع پر جنوبی افریقہ کے ساتھ کھڑا ہونا چاہیے۔</div></div><div><h2>۱۴ جنوری ۲۰۲۴ء</h2><div class='tweet-content'>آرمی چیف صاحب کے دورہ امریکہ اور مولانا فضل الرحمان کے دورہ افغانستان کے بعد علاقائی صورتحال میں متوقع تبدیلیاں محب وطن حلقوں اور دینی و سیاسی راہنماؤں کی سنجیدہ توجہ چاہتی ہیں۔</div></div><div><h2>۱۶ جنوری ۲۰۲۴ء</h2><div class='tweet-content'>آج ہماری معاشرتی روایات اور خاندانی اقدار میں اسلامی تعلیمات کا حصہ کم ہے اور علاقائی ثقافتوں کی نمائندگی زیادہ ہے۔ بدقسمتی سے ہم انہی علاقائی ثقافتوں کی مروجہ اقدار کو اسلامی اقدار کا نام دے کر ان کا تحفظ کرنے میں لگے ہوئے ہیں۔</div></div><div><h2>۱۸ جنوری ۲۰۲۴ء</h2><div class='tweet-content'>ایران کی عسکری جارحیت کا فوری جواب قومی حمیت اور پاک فوج کی مستعدی کی علامت ہے، البتہ اس بارے میں عالمی قوتوں کی باہمی کشمکش اور بین الاقوامی ایجنڈوں پر نظر رکھنا بھی ضروری ہے جو خطے کی صورتحال تبدیل کرنے کیلئے مداخلت کے مواقع کی تلاش میں ہیں۔</div></div><div><h2>۱۹ جنوری ۲۰۲۴ء</h2><div class='tweet-content'>دین اوردنیا کی تقسیم کا ہمارے ہاں پایا جانے والا تصور درست نہیں ہے۔ اسلام دین اوردنیا دونوں کو بہتر بنانے کی تلقین کرتا ہے۔ دنیا کا کوئی بھی جائز کام نیک نیتی کیساتھ صحیح طریقے سے کیا جائے تو وہ دین ہے۔ اور دین کا کوئی بھی کام نیت کی خرابی کیساتھ انجام دیا جائے تو وہ دنیاداری ہے۔</div></div><div><h2>۲۴ جنوری ۲۰۲۴ء</h2><div class='tweet-content'>امریکہ نے دوسری جنگ عظیم میں ’’عالمی پولیس مین‘‘ کا کردار سنبھالنے کے بعد جاپان، تائیوان، کوریا، ویتنام، بوسنیا، فلسطین، صومالیہ، افغانستان، عراق، شام اور دنیا کے دیگر خطوں میں جو کردار اس حیثیت سے سر انجام دیا ہے وہ کس سے مخفی ہے؟</div></div><div><h2>۲۵ جنوری ۲۰۲۴ء</h2><div class='tweet-content'>عرب حکمرانوں نے گذشتہ ایک صدی سے معاشی و سیاسی و عسکری میدانوں میں خود کو اسرائیل کے سرپرستوں کے رحم و کرم پر چھوڑ رکھا ہے، وہ اس بے بسی اور رسوائی کے ماحول میں بھی عرب قومیت کے خیمے سے نکلنے اور دنیائے اسلام کے وسیع تر تناظر میں دوستوں اور دشمنوں کا فرق کرنے کیلئے تیار نہیں ہیں۔</div></div><div><h2>۲۶ جنوری ۲۰۲۴ء</h2><div class='tweet-content'>دینی جماعتوں کی سیاسی پرواز کا منظر قابل دید ہے کہ سب سے کہہ دیا گیا ہے کہ الیکشن لڑو ہم تمہارے ساتھ ہیں اور بہت سی دینی جماعتیں اسی خوشی میں مگن آٹھ فروری کے بعد اقتدار سنبھالنے کے نشے میں سرشار اس کی تیاریوں میں مصروف ہیں، فیا للعجب!</div></div><div><h2>۳۰ جنوری ۲۰۲۴ء</h2><div class='tweet-content'>تمام محب وطن جماعتوں سے اپیل ہے کہ وطن عزیز کے نظریاتی تشخص، ریاستی خودمختاری، ملکی سالمیت، قومی وحدت، دستوروقانون کی بالادستی، اسلامی تعلیمات کی عملداری اور مسلم معاشرت کے تحفظ کو ترجیحات میں اولیت دیں اورانتخابی امیدواروں سے ان امور کی پاسداری کی تحریری یقین دہانی کااہتمام کریں۔</div></div>
			</main>
			</body>
			</html>
			