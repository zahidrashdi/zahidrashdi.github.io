
			<!DOCTYPE html>
			<html>
			<head>
				<title>
				 August 2021
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>August 2021</h1>
			<main id='tweets'>
				<div><h2>یکم اگست ۲۰۲۱ء</h2><div class='tweet-content'><p>حرمین شریفین کی رونقوں اور جزیرۃ العرب کے عقیدہ و ثقافت کے حوالہ سے جو سوالات سامنے آ رہے ہیں وہ صرف سعودی عرب اور عربوں کا معاملہ نہیں بلکہ ملتِ اسلامیہ کا اجتماعی مسئلہ ہے، اکابر علماء کرام اور اہلِ فکر و دانش کو اس صورت حال کا سنجیدگی کے ساتھ جائزہ لینا ہو گا۔</p>
</div></div><div><h2>۳ اگست ۲۰۲۱ء</h2><div class='tweet-content'><p>حضرت عمر بن عبد العزیزؒ فرماتے ہیں کہ اگر صحابہ کرامؓ کے درمیان مسائل میں اختلاف نہ ہوتا تو یہ بات مجھے اچھی نہ لگتی کیونکہ اس طرح امت ہر مسئلہ میں ایک لگے بندھے راستے پر چلنے کی پابند ہوجاتی۔</p>
</div></div><div><h2>۶ اگست ۲۰۲۱ء</h2><div class='tweet-content'><p>بعض مغربی اور عالمی حلقوں کے بقول افغانستان میں بزور طاقت قبضہ تسلیم نہیں کیا جائے گا۔ سوال یہ ہے کہ بعض ممالک میں مسلح افواج حکومت پر طاقت کے ذریعے قبضہ کر کے ریفرنڈم کے ذریعے عوامی حمایت حاصل کرتی ہیں جسے تسلیم کر لیا جاتا ہے، یہ اصول افغانستان کے لیے کیوں قابل قبول نہیں ہے؟</p>
</div></div><div><h2>۸ اگست ۲۰۲۱ء</h2><div class='tweet-content'><p>مفتی محمد تقی عثمانی اور مولانا فضل الرحمٰن ملک کی محترم ترین شخصیات میں سے ہیں، ان کے بارے میں بعض سرکاری لوگوں کی زبان اورلب ولہجہ قرآنِ کریم کی اس آیت کریمہ کا مصداق نظرآتا ہے: افسدوھا وجعلوا اعزۃ اھلھا اذلۃ (النمل) ایسے حکمران فساد پھیلاتے ہیں اورمعزز لوگوں کی تذلیل کرتے ہیں۔</p>
</div></div><div><h2>۹ اگست ۲۰۲۱ء</h2><div class='tweet-content'><p>سلامتی کونسل افغانستان میں وہی کھیل دہرانا چاہتی ہے جو وہ گذشتہ سات عشروں سے فلسطین اور کشمیر میں کھیل رہی ہے۔ اس ماحول میں مسلم حکمرانوں کے لیے بارگاہِ ایزدی میں ہدایت کی دعا ہی کی جا سکتی ھے، اللھم ربنا آمین۔</p>
</div></div><div><h2>۱۰ اگست ۲۰۲۱ء</h2><div class='tweet-content'><p>شکر گزاری اور ناشکری کے حوالے سے اللہ تعالیٰ نے قرآن کریم میں ایک ضابطہ یہ بیان فرمایا ہے کہ جو نعمتیں خود انسانوں کی فرمائش پر انہیں دی جاتی ہیں ان کی ناشکری پر زیادہ سخت عذاب ہوتا ہے۔ یاد رہے کہ جنوبی ایشیا کے مسلمانوں نے "پاکستان" جیسی عظیم نعمت اللہ تعالیٰ سے مانگ کر لی تھی۔</p>
</div></div><div><h2>۱۳ اگست ۲۰۲۱ء</h2><div class='tweet-content'><p>عالمی حلقے اگر افغان عوام کے ساتھ مخلص ہیں تو زمینی حقائق کو تسلیم کریں اور افغانستان کی وحدت، قومی خودمختاری اور تہذیبی شناخت کا احترام کرتے ہوئے ویتنام، کوریا اور جرمنی کی تقسیم والا ڈرامہ دہرانے سے باز رہیں۔</p>
</div></div><div><h2>۱۴ اگست ۲۰۲۱ء</h2><div class='tweet-content'><p>میں نے اٹلانٹا کا وہ میدان دیکھا ہے جہاں امریکی خانہ جنگی کے دوران جنوب کی ’’کنفڈریٹ اسٹیٹس آف امریکہ‘‘ نے شمال کی ’’یونائیٹڈ اسٹیٹس آف امریکہ‘‘ کے سامنے ہتھیارڈالے تھے جسکے بعد امریکہ کے متحد ہونے کی راہ ہموارہوئی تھی،آج افغانستان میں وہی ہونے جارہاہے توامریکہ کوپریشانی کیوں ہے؟</p>
</div></div><div><h2>۱۶ اگست ۲۰۲۱ء</h2><div class='tweet-content'><p>افغان طالبان کے نمائندہ سہیل شاہین کا یہ کہنا افغانستان کے روشن مستقبل کی نوید ہے کہ ’’ہم آئندہ حکومتی نظام میں تمام افغان طبقات کی شرکت کو یقینی بنائیں گے‘‘۔ افغانستان کی وحدت، قومی ہم آہنگی اور عقیدہ و ثقافت ہی افغان قوم کے روشن مستقبل کا عنوان ہے۔ اللہ تعالیٰ مبارک کریں، آمین۔</p>
</div></div><div><h2>۱۷ اگست ۲۰۲۱ء</h2><div class='tweet-content'><p>نبی اکرمؐ نے ’’ریاستِ مدینہ‘‘ علاقے پرقبضہ کر کے قائم نہیں کی تھی بلکہ اس کی بنیاد ’’میثاقِ مدینہ‘‘ کے نام سے مختلف قبائل و مذاھب کے درمیان ایک معاہدہ پرتھی، اسی طرح حضرت صدیق اکبرؓ کی خلافت بھی اجتماعی رائے سے تشکیل پائی تھی، اسلامی ریاست و حکومت کے قیام میں اس کا لحاظ رکھنا ضروری ہے۔</p>
</div></div><div><h2>۲۰ اگست ۲۰۲۱ء</h2><div class='tweet-content'><p>نبی اکرمؐ کا فرمان ہے’’علماء امتی کأنبیاء بنی اسرائیل‘‘ میری امت کے علماء بنی اسرائیل کے انبیاء کرامؑ کی طرح ہیں۔ اور فرمایا ’’کانت بنواسرائیل تسوسھم الانبیاء‘‘ بنی اسرائیل میں سیاسی قیادت انبیاءؑ کیا کرتے تھے۔ چنانچہ علماء ہردورمیں راہنمائی وقیادت کے فرائض سرانجام دیتے آرہے ہیں۔</p>
</div></div><div><h2>۲۱ اگست ۲۰۲۱ء</h2><div class='tweet-content'><p>جنگِ عظیم اول کے بعد برطانیہ اور اتحادی فوجوں نے قوم پرست ترک لیڈروں کو ان شرائط پر حکمران تسلیم کیا کہ وہ ترکی کی حدود میں رہیں گے، خلافت ختم کر دیں گے، ملک میں نافذ اسلامی قوانین منسوخ کر دیں گے، اور ضمانت دیں گے کہ آئندہ نہ اسلامی قوانین نافذ کریں گے اور نہ خلافت بحال کریں گے۔</p>
</div></div><div><h2>۲۲ اگست ۲۰۲۱ء</h2><div class='tweet-content'><p>اگر ’’امارتِ اسلامیہ افغانستان‘‘ مغربی جمہوریت کی بجائے اسلامی شورائیت کا نظام رائج کرنا چاہتی ہے تو یہ اس کا حق ہے اور اسے اس کا موقع ملنا چاہیے۔ مغرب کا صرف اپنے نظام پر اصرار نظاموں میں آزادانہ مقابلہ کے اصول سے انحراف اور سوسائٹی کے ساتھ ناانصافی ہے۔</p>
</div></div><div><h2>۲۳ اگست ۲۰۲۱ء</h2><div class='tweet-content'><p>جنوبی ایشیا میں اسلامی شرعی قوانین تاجِ برطانیہ نے ۱۸۵۷ء کے قبضہ کے بعد منسوخ کیے تھے، جبکہ ترکی کو خلافت و شریعت سے یورپی اتحاد نے فوجی مداخلت کے ذریعے ۱۹۲۴ء  میں محروم کیا تھا۔ اس لیے یہ کہنا خلافِ واقعہ ہے کہ امتِ مُسلمہ شرعی قوانین سے خود دستبردار ہو گئی تھی۔</p>
</div></div><div><h2>۲۴ اگست ۲۰۲۱ء</h2><div class='tweet-content'><p>امریکی اتحاد اپنی بنائی ہوئی افغان فوج کو ’’امارتِ اسلامی افغانستان‘‘ کے خلاف لڑانے کے منصوبہ میں ناکامی کے بعد اب شمال اور جنوب کا قضیہ دوبارہ کھڑا کرنے پر تُل گیا ہے۔ اللہ تعالٰی افغانستان کی وحدت، سلامتی اور امن کی حفاظت فرمائیں، آمین یا رب العالمین۔</p>
</div></div><div><h2>۲۵ اگست ۲۰۲۱ء</h2><div class='tweet-content'><p>اسلام وکالت کی ضرورت کو تسلیم کرتا ہے اور حدیث وفقہ کی بیشتر کتابوں میں ’’کتاب الوکالۃ‘‘ کے نام سے مستقل ابواب ہیں جن میں زندگی کے مختلف شعبوں میں وکالت اورنمائندگی کے قوانین وضوابط وضع کیے گئے ہیں، البتہ وکالت کے مروجہ نظام کی بنیاد اسلام کی بجائے نوآبادیاتی عدالتی ڈھانچہ پر ہے۔</p>
</div></div><div><h2>۲۶ اگست ۲۰۲۱ء</h2><div class='tweet-content'><p>مسئلہ کشمیرایک زندہ تنازع ہے، اس کا جو حل بھی کشمیری عوام کی خواہشات اورمسلّمہ حقوق کے مطابق ہوگا اس کا خیرمقدم کیا جائے گا۔ آزادی اورانسانیت کا نام لینے والی تمام اقوام کی ذمہ داری ہے کہ وہ مفادات و تعصبات سے بالاتر ہو کر کشمیریوں کو ان کا جائزحق دلانے کے لیے اپنا اثرورسوخ استعمال کریں۔</p>
</div></div><div><h2>۲۷ اگست ۲۰۲۱ء</h2><div class='tweet-content'><p>مولانا سید ابوالحسن علی ندویؒ نے خلافتِ عثمانیہ کے مرکز ترکی میں سیکولرازم کے غلبہ کے اسباب میں سے ایک سبب یہ ذکرکیا ہے کہ علماء اورصوفیاء کی گروہی مصروفیات نے ان کے اوقات اورتوجہات کو اس طرح جکڑ رکھا تھا کہ ملک و ملت کے اجتماعی مسائل پر غور کرنے کے لیے ان کے پاس وقت نہیں بچا تھا۔</p>
</div></div><div><h2>۲۸ اگست ۲۰۲۱ء</h2><div class='tweet-content'><p>امریکہ بہادر نے دوسری جنگ عظیم کے بعد ’’عالمی پولیس مین‘‘ کا کردار سنبھالا تھا تب سے مغرب کے استعماری ایجنڈے کی قیادت اسی کے ہاتھ میں ہے اور اس نے تائیوان، کوریا، جاپان، ویتنام، افغانستان، عراق، شام، فلسطین، بوسنیا، صومالیہ اور دیگر خطوں میں جو کردار ادا کیا ہے وہ کسی سے مخفی نہیں ہے۔</p>
</div></div><div><h2>۲۹ اگست ۲۰۲۱ء</h2><div class='tweet-content'><p>جب سوویت یونین کے خاتمہ کے بعد نیٹو کے سیکرٹری جنرل سے پوچھا گیا کہ نیٹو کا قیام ہی سوویت یونین کے خلاف عمل میں لایا گیا تھا تو اب سوویت یونین کے عالمی منظر سے ہٹ جانے کے بعد اسے باقی رکھنے کا کیا جواز رہ گیا ہے؟ تو انہوں نے بے ساختہ کہہ دیا تھا کہ ’’ابھی اسلام باقی ہے‘‘۔</p>
</div></div><div><h2>۳۰ اگست ۲۰۲۱ء</h2><div class='tweet-content'><p>ہماری غلامی کا آغاز ایسٹ انڈیا کمپنی کے اثرونفوذ کے ذریعے ہوا تھا جو جنوبی ایشیا پر برطانوی استعمار کے تسلط تک جا پہنچا۔ آج پھر مغرب و مشرق کی ملٹی نیشنل کمپنیاں ہمارے سروں پر منڈلا رہی ہیں اور ہم عالمی معاہدات اور اداروں کے ذریعے قائم ہونے والے بیرونی تسلط کے ایک نئے دورسے گزر رہے ہیں۔</p>
</div></div><div><h2>۳۱ اگست ۲۰۲۱ء</h2><div class='tweet-content'><p>انگریزی اور کمپیوٹن میں مہارت، لابنگ اور بریفنگ کی صلاحیت، مغربی فکروفلسفہ سے آگاہی، دنیا کی معروضی صورتحال سے واقفیت، مستقبل کی علمی و فکری ضروریات کا ادراک اور دیگر حوالوں سے دینی مدارس کے نصاب و نظام میں ضروری اضافوں کے ہم خود داعی ہیں لیکن ان کے دینی و تعلیمی کردار کی قیمت پر نہیں۔</p>
</div></div>
			</main>
			</body>
			</html>
			