
			<!DOCTYPE html>
			<html>
			<head>
				<title>
				 July 2021
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>July 2021</h1>
			<main id='tweets'>
				<div><h2>یکم جولائی ۲۰۲۱ء</h2><div class='tweet-content'><p>مولانا ڈاکٹرعبد الرزاق اسکندرؒ تعلیمی وتحریکی محاذوں پرحضرت مولانا سید محمد یوسف بنوریؒ کی جدوجہد کے امین تھے، زندگی بھر علوم اسلامیہ کی ترویج اوردینی روایات کے تحفظ کے لیے محنت کی، عالم اسلام کی ممتاز علمی شخصیات میں سے تھے اورہماری دینی تاریخ کے ایک روشن باب کی حیثیت رکھتے ہیں۔</p>
</div></div><div><h2>۲ جولائی ۲۰۲۱ء</h2><div class='tweet-content'><p>قانون کی بالادستی کا تحفظ، امن و امان کا قیام، اور امورِ نظم و نسق کی انجام دہی ملکی انتظامیہ کے فرائض میں شامل ہے۔ ان ذمہ داریوں کی درست ادائیگی کے لیے ضروری ہے کہ وہ سیاسی وفاداریوں سے لاتعلق ہو کر اپنے کام سے کام رکھے اور خلافِ قانون واقعات پر بلاجھجھک اقدامات کرے۔</p>
</div></div><div><h2>۳ جولائی ۲۰۲۱ء</h2><div class='tweet-content'><p>بانیانِ پاکستان نے جب مسلمانوں کے لیے الگ ریاست کا مطالبہ کیا تو اس کی فکری بنیاد انہی کے اجماعی عقائد و رجحانات پر طے شدہ تھی، ایسا نہیں تھا کہ وہ اسلام کی تعبیر و تشریح کے لیے ان کے عمومی رجحانات و مسلمات سے ہٹ کر کوئی نئی سوچ ان پر مسلط کرنے کے درپے تھے۔</p>
</div></div><div><h2>۵ جولائی ۲۰۲۱ء</h2><div class='tweet-content'><p>سائنس کی بدولت زندگی کا معیار بہتر سے بہتر ہوتا جا رہا ہے اور قدم قدم پر سہولتیں میسر آ رہی ہیں، جبکہ اس کا خاص پہلو یہ ہے کہ اس کے ذریعے انجانی دنیا میں چھپی قوتیں اور صلاحیتیں وقتاً فوقتاً ظاہر ہوتی رہتی ہیں جس سے اللہ رب العزت کی ذات اور قدرتوں پر ہمارا یقین بڑھتا رہتا ہے۔</p>
</div></div><div><h2>۹ جولائی ۲۰۲۱ء</h2><div class='tweet-content'><p>بجٹ کا اصل مقصد آمدن اوراخراجات میں توازن قائم کرنا ہے کہ قومی وحکومتی اخراجات کیلئے میسر آمدنی کا جائزہ لیکر متوقع کمی کو پورا کرنے کا بروقت انتظام کرلیا جائے۔ ہمارے ہاں بجٹ میں دوسرا پہلو غالب ہوتا ہے اور اصل مقصد کہ آمدنی اوراخراجات میں توازن قائم کیا جائے ہمیشہ مفقود رہتا ہے۔</p>
</div></div><div><h2>۱۱ جولائی ۲۰۲۱ء</h2><div class='tweet-content'><p>وائٹ ہاؤس کے ترجمان کا یہ کہنا کہ بیس سالہ افغان جنگ میں امریکہ عسکری فتح حاصل نہیں کر سکا، قرآن کریم کے اس ارشاد کا تازہ ترین اظہار ہے: ’’کم من فئۃ قلیلۃ غلبت فئۃً کثیرۃً باذن اللہ‘‘ (البقرہ ۲۴۹)</p>
</div></div><div><h2>۱۲ جولائی ۲۰۲۱ء</h2><div class='tweet-content'><p>پاکستان نے ایٹمی طاقت بن کر عالم اسلام کی قیادت کی طرف ایک عملی قدم بڑھایا تھا، لیکن قیادت صرف قوت کا نام نہیں ہے، اس کی اصل اساس علم اور اخلاق پر ہوتی ہے۔ جب تک ہم علم و تحقیق اور اخلاقیات کے تقاضے پورا نہیں کرتے صرف ایٹمی قوت کے بل بوتے پر برتری کا محض خواب ہی دیکھ سکتے ہیں۔</p>
</div></div><div><h2>۱۴ جولائی ۲۰۲۱ء</h2><div class='tweet-content'><p>داعی کا کام یہ ہے کہ مخاطب کو مخالف سمجھ کر گفتگو کا آغاز نہ کرے بلکہ اسے یہ احساس دلائے کہ وہ اس کا ہمدرد ہے، اس کی تمام تر کمزوریوں سے آنکھیں بند کرتے ہوئے خیرخواہی کے لہجے میں اسے قریب لانے کی کوشش کرے، اور دنیا کے کسی بھی طبقے یا فرد کو اپنی تگ وتاز کے دائرے سے باہر نہ سمجھے۔</p>
</div></div><div><h2>۱۶ جولائی ۲۰۲۱ء</h2><div class='tweet-content'><p>پاکستان میں گزشتہ تہتر سال سے اسلام اور جمہوریت کے ساتھ جو کچھ ہو رہا ہے اس کے پیش نظر، یہ تجویز کہ پاکستان کے علماء کرام افغان طالبان کی سیاسی و علمی رہنمائی کریں، ایک ملّی ضرورت ہونے کے باوجود کچھ زیادہ قابلِ عمل نظر نہیں آتی۔</p>
</div></div><div><h2>۱۸ جولائی ۲۰۲۱ء</h2><div class='tweet-content'><p>اللہ تعالیٰ نے عربوں کو تیل اور سونے کی صورت میں جس دولت سے مالامال کیا  اگر یہ ملتِ اسلامیہ کے اجتماعی اور ملّی مفاد میں استعمال ہوتی تو اس کا میدان سائنس وٹیکنالوجی، دفاع ومعیشت، اور تعلیم و تحقیق تھا مگر افسوس کہ عربوں کی دولت نے مسلمانوں سے کہیں زیادہ غیروں کو فائدہ پہنچایا۔</p>
</div></div><div><h2>۲۰ جولائی ۲۰۲۱ء</h2><div class='tweet-content'><p>حضرت علی کرم اللہ وجہہٗ کا ارشادِ گرامی ہے ’’کُل یوم لا یعصی اللہ فیہ فھو لنا عید‘‘ جس روز اللہ تعالٰی کی نا فرما نی سرزَد نہ ھو وہ ہمارے لیے عید کا دن ہے۔ اللہ تعالیٰ ایسی عید بار بار نصیب فرمائیں، آمین یا رب العالمین۔</p>
</div></div><div><h2>۲۳ جولائی ۲۰۲۱ء</h2><div class='tweet-content'><p>ریاستی واجتماعی امور پر صرف سوسائٹی کا اختیار ہونا چاہیے اور لوگوں کی اکثریت کسی معاملہ میں جو فیصلہ کردے اسے حرف آخر تسلیم کیا جائے، اس فلسفہ کا نام سیکولرازم ہے جو دنیا کی اکثر حکومتوں کے دساتیر کی بنیاد ہے بلکہ اقوام متحدہ کے قواعد اور فیصلوں کی پشت پر بھی اسی کی کارفرمائی ہے۔</p>
</div></div><div><h2>۲۶ جولائی ۲۰۲۱ء</h2><div class='tweet-content'><p>حضرت یوسف بنوریؒ نے نصابِ تعلیم میں تین طرح کی تبدیلیوں کا ذکر کیا ہے ① تخفیف: ایک ہی موضوع پر ڈھیروں کی بجائے کم سے کم کتب پڑھائی جائیں ② تیسیر: غیر متعلقہ مباحث میں الجھانے کی بجائے نفسِ مضمون کی تفہیم دی جائے ③ ترمیم: غیر ضروری مضامین کی جگہ جدید و مفید علوم شامل کیے جائیں۔</p>
</div></div><div><h2>۲۷ جولائی ۲۰۲۱ء</h2><div class='tweet-content'><p>ہائر ایجوکیشن کمیشن کا یہ مبینہ اعلان کہ اب ایم اے کی ڈگری قابل قبول نہیں ہو گی اور اس کی بجائے بی ایس سی کا نظام نافذ العمل ہو گا، اس حوالہ سے دینی مدارس کے وفاقوں کی اسناد کا مسئلہ فوری طور پر قابل توجہ ہے اور اس کا کوئی قابل عمل حل سامنے آنا ضروری ہے۔</p>
</div></div><div><h2>۳۰ جولائی ۲۰۲۱ء</h2><div class='tweet-content'><p>دینی جدوجہد کا سب سے بڑا تقاضہ یہ ہے کہ عوام کے ساتھ ساتھ تحریکی کارکنوں میں بھی دینی علم و شعور اور معاشرتی ادراک و احساس کا ماحول پیدا کیا جائے، ورنہ بے خبری اور سطحی ماحول میں جدوجہد فائدہ کی بجائے نقصان کا باعث بن سکتی ہے۔</p>
</div></div>
			</main>
			</body>
			</html>
			