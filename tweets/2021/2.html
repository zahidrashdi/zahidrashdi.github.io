
			<!DOCTYPE html>
			<html>
			<head>
				<title>
				 February 2021
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>February 2021</h1>
			<main id='tweets'>
				<div><h2>یکم فروری ۲۰۲۱ء</h2><div class='tweet-content'><p>جب پاکستان کی پہلی دستورساز اسمبلی کو ملاازم اور تھیاکریسی کے طعنوں کے ساتھ سیکولرازم کی بحث میں الجھا دیا گیا تو شیخ الاسلام علامہ شبیر احمد عثمانیؒ نے منطق و استدلال کے ساتھ اس مہم کا سامنا کیا اور قرارداد مقاصد منظور کروا کے پاکستان کی نظریاتی اسلامی بنیاد ہمیشہ کیلئے طے کردی۔</p>
</div></div><div><h2>۲ فروری ۲۰۲۱ء</h2><div class='tweet-content'><p>عربی زبان کی تعلیم کے حوالے سے سینٹ کا پاس کردہ بل خوش آئند ہے۔ اردو قومی زبان اور عربی دینی زبان کے طور پر ہماری ناگزیر ملی ضرورت ہے مگر ان کو صحیح مقام دلانے کے لئے انگریزی کی مرعوبیت سے نجات حاصل کرنے کی ضرورت ہے۔ ؏ ’’کچھ علاج اس کا بھی اے چارہ گراں ہے کہ نہیں‘‘</p>
</div></div><div><h2>۳ فروری ۲۰۲۱ء</h2><div class='tweet-content'><p>انبیاء کرامؑ کی ذمہ داریوں میں آسمانی تعلیمات کو صرف پیش کرنا نہیں بلکہ اپنے عمل میں ڈھال کر اسوۂ حسنہ کے طور پر سامنے لانا بھی تھا اور انہوں نے ایسا کر دکھایا۔ آج علماء کرام اگر انبیاء کی نیابت کا دعوٰی رکھتے ہیں تو انہیں بھی اسی طرز عمل کو اپنی محنت کا جولان گاہ بنانا ہو گا۔</p>
</div></div><div><h2>۴ فروری ۲۰۲۱ء</h2><div class='tweet-content'><p>فقہ حنفی شخصی فقہ نہیں بلکہ مشاورتی و اجتماعی فقہ ہے جو ایک باقاعدہ مجلسِ علمی میں اجتماعی استنباط و استخراج اور باہمی اختلاف رائے کے ساتھ کسی نتیجے تک پہنچنے کی مبارک علمی مساعی پر مشتمل ہے۔ یہ اسلام کے قانونی نظام کی بہت بڑی خدمت اور امام اعظم ابوحنیفہؒ کا عظیم علمی کارنامہ ہے۔</p>
</div></div><div><h2>۵ فروری ۲۰۲۱ء</h2><div class='tweet-content'><p>کشمیری عوام کی چوتھی نسل استصواب رائے کا مسلمہ حق حاصل کرنے کیلئے آگے بڑھتی نظر آرہی ہے لیکن عالمی رائے عامہ کے وعدے اقوام متحدہ کی سلامتی کونسل کے فریزر میں منجمد پڑے ہیں جس نے مشرقی تیمور اور جنوبی سوڈان میں عوامی ریفرنڈم کے ذریعے مسیحی ریاستیں قائم کروانے میں کردار ادا کیاتھا۔</p>
</div></div><div><h2>۶ فروری ۲۰۲۱ء</h2><div class='tweet-content'><p>امیر شریعت حضرت مولانا سید عطاء اللہ شاہ بخاری رحمۃ اللہ علیہ کے فرزند حضرت مولانا سید عطاء المہیمن بخاری کی وفات دینی حلقوں کے لئے گہرے صدمے اور رنج کا باعث ہے، انا للہ و انا الیہ راجعون۔ اللہ تعالٰی مغفرت فرمائیں اور تمام متعلقین کو صبر جمیل عطا فرمائیں، آمین یا رب العالمین۔</p>
</div></div><div><h2>۷ فروری ۲۰۲۱ء</h2><div class='tweet-content'><p>حضرت ابو موسیٰ اشعریؓ فرماتے ہیں کہ جناب رسول اللہ ﷺ جب کسی کو کسی علاقے کا حاکم بنا کر بھیجتے تو یہ نصیحت بطور خاص فرماتے تھے کہ لوگوں سے انہیں قریب لانے والی باتیں کرنا، دور کرنے والی باتوں سے گریز کرنا، آسانی والی بات کرنا، مشکل اور تنگی والی بات نہ کرنا (ابو داؤد)</p>
</div></div><div><h2>۸ فروری ۲۰۲۱ء</h2><div class='tweet-content'><p>یہودی انبیاءؑ کی اولاد ہونے کے ناطے خود کو احتساب سے مستثنٰی سمجھتے ہیں، عیسائیوں کے مطابق حضرت عیسٰیؑ نسل انسانی کے گناہوں کا کفارہ دے گئے ہیں، مذہب نہ ماننے والے آخرت کا تصور ہی نہیں رکھتے۔ یہ اسلام کا عقیدہ ہے جو عمل کی بنیاد پر سزا وجزا کا تصور دے کر انسان کو جرم سے روکتا ہے۔</p>
</div></div><div><h2>۹ فروری ۲۰۲۱ء</h2><div class='tweet-content'><p>ترکی کو خلافتِ عثمانیہ کے ٹائٹل کے ساتھ صدیوں عالم اسلام کی قیادت کا اعزاز حاصل رہا ہے اس لیے اسے جکڑنے کیلئے شکنجہ بھی اسی اعتبار سے تیار کیا گیا تھا۔ مگر ترکی دو عشروں سے جس بیداری کا ثبوت دے رہا ہے  اس نے عالم اسلام کے بہتر مستقبل کے حوالہ سے امید کی واضح کرن روشن کر دی ہے۔</p>
</div></div><div><h2>۱۰ فروری ۲۰۲۱ء</h2><div class='tweet-content'><p>قرآن کریم پر ایمان لانے کے بعد حدیث پر ایمان لانا کیوں ضروری ہے؟ اس سوال کے جواب میں میری گزارش ہوتی ہے کہ قرآن کریم کے بعد نہیں بلکہ اس سے پہلے حدیث پر ایمان لانا ضروری ہے کیونکہ حدیث کو مانیں گے تو قرآن کریم تک رسائی ہوگی ورنہ قرآن کریم کی کسی آیت پر ایمان لانا ممکن ہی نہیں ہے۔</p>
</div></div><div><h2>۱۱ فروری ۲۰۲۱ء</h2><div class='tweet-content'><p>فرانس اس مغربی تہذیب و فلسفہ کا بانی ملک ہے جسے انسانی حقوق، مرد و عورت کی مساوات، اور شہری آزادیوں کا نمائندہ سمجھا جاتا ہے۔ مگر عورت کی ’’آزادی‘‘ کا سب سے پہلا نعرہ لگانے والے فرانس میں آج عورت کے اس حق کی نفی کی جا رہی ہے کہ وہ اپنی مرضی سے سر ڈھانپنا چاہے تو ڈھانپ لے۔</p>
</div></div><div><h2>۱۲ فروری ۲۰۲۱ء</h2><div class='tweet-content'><p>ام المومنین حضرت عائشہ رضی اللہ عنہا فرماتی ہیں کہ جناب رسول اللہ ﷺ کو انسانی خصال میں سب سے زیادہ نفرت جھوٹ سے تھی (بیہقی)۔ اور اپنے خاندان کے کسی شخص کے بارے میں جھوٹ کی کسی بات پر مطلع ہوتے تو اس سے اس وقت تک اعراض فرماتے تھے جب تک اس کی توبہ مشاہدے میں نہ آجاتی (مسند احمد)۔</p>
</div></div><div><h2>۱۳ فروری ۲۰۲۱ء</h2><div class='tweet-content'><p>لاہور سے مطبوعہ اردو بائیبل کے عہد نامہ قدیم کی کتاب استثناء میں عقیدہ توحید یوں مذکور ہے: ’’میرے آگے تو اور معبودوں کو نہ ماننا، تو اپنے لیے کوئی تراشی ہوئی مورت نہ بنانا، نہ کسی چیز کی صورت بنانا ۔۔۔ تو ان کے آگے سجدہ نہ کرنا اور نہ ان کی عبادت کرنا‘‘</p>
</div></div><div><h2>۱۴ فروری ۲۰۲۱ء</h2><div class='tweet-content'><p>امریکی خلائی تحقیقاتی مرکز ناسا کی سیر کے دوران ایک ساتھی نے بتایا کہ ہارورڈ یونیورسٹی کے ایک یہودی پروفیسر نے اپنی ویب سائٹ پر کہا ہے کہ فقہاء اسلام نے معذور کی نماز کا جو طریقہ لکھا ہے وہی ان مسلم خلابازوں کیلئے بھی ہونا چاہیے کہ اپنے حالات وظروف کے مطابق جس طرح ہو سکے پڑھ لیں۔</p>
</div></div><div><h2>۱۵ فروری ۲۰۲۱ء</h2><div class='tweet-content'><p>محدثین فرماتے ہیں کہ رسول اللہ ﷺ نے جو صدقہ و خیرات کے معاملے میں رشتہ داروں اور پڑوسیوں کو ترجیح دینے کی ہدایت کی ہے اس کی دو وجوہات ہیں (۱) صدقہ اور صلہ رحمی کی دو نیکیاں اکٹھی ہو جاتی ہیں (۲) رشتہ داروں اور پڑوسیوں کے حالات کے متعلق زیادہ خبر ہوتی ہے کہ کون امداد کا مستحق ہے۔</p>
</div></div><div><h2>۱۶ فروری ۲۰۲۱ء</h2><div class='tweet-content'><p>عالمِ اسلام کے دینی حلقے اس بات کیلئے تیار نہیں ہیں کہ اسلام کی جن باتوں پر مغرب والوں کو اعتراض ہے ان کی کوئی نئی تعبیر و تشریح کر کے انہیں مطمئن کیا جائے۔ بلکہ وہ اسلامی احکام و قوانین اور روایات و تعلیمات پر قائم ہیں جن پر امت چودہ سو سال سے اجتماعی طور پر کاربند چلی آرہی ہے۔</p>
</div></div><div><h2>۱۷ فروری ۲۰۲۱ء</h2><div class='tweet-content'><p>سورۃ العنکبوت آیت ۴۸ میں اللہ تعالیٰ نے فرمایا ہے کہ قرآن کریم کے نزول سے قبل نبی ﷺ پڑھ لکھ نہیں سکتے تھے کیونکہ اگر ایسا ہوتا تو باطل پرست لوگ شک پیدا کر سکتے تھے۔ یعنی مخالفین یہ کہہ سکتے تھے کہ کہیں سے حکمت و دانش کا ذخیرہ مل گیا ہے جسے قرآن کریم کی شکل میں پیش کر رہے ہیں۔</p>
</div></div><div><h2>۱۸ فروری ۲۰۲۱ء</h2><div class='tweet-content'><p>سادگی، قناعت اور جفاکشی، یہ صرف ہمارے تصوف کے موضوعات نہیں بلکہ سیاست کے بنیادی ستون بھی ہیں۔ یہ شاہانہ ایوانوں میں خطیر رقوم کے خرچ سے اجتماعات کر کے ان عنوانات پر دلکش تقریریں کرنے کا نام نہیں ہے بلکہ ہماری قومی ضرورت ان اصولوں کو ذاتی و اجتماعی زندگی میں عملاً نافذ کرنے کی ہے۔</p>
</div></div><div><h2>۱۹ فروری ۲۰۲۱ء</h2><div class='tweet-content'><p>حضرت انس بن مالکؓ فرماتے ہیں کہ رسول اللہ صلی اللہ علیہ وسلم جب کسی سے بیعت لیتے اور کسی کام کے کرنے کا عہد لیتے تو اس عہد میں یہ گنجائش رکھنے کی تلقین فرماتے کہ ’’فیما استطعت‘‘ کہ جہاں تک میرے بس میں ہوگا اطاعت کروں گا (مسند احمد)</p>
</div></div><div><h2>۲۰ فروری ۲۰۲۱ء</h2><div class='tweet-content'><p>دینی مدارس مفت تعلیم دینے کے ساتھ معاشرہ کے نادار طبقات کے افراد کو رہائش، خوراک، لباس اور علاج کی سہولتیں بھی بلامعاوضہ فراہم کرتے ہیں جس کا اعتراف حکمران طبقہ کے سرکردہ حضرات کی طرف سے بارہا ہو چکا ہے مگر مدارس پر محکموں اور اداروں کے دباؤ سلسلہ کسی نہ کسی بہانے جاری رہتا ہے۔</p>
</div></div><div><h2>۲۱ فروری ۲۰۲۱ء</h2><div class='tweet-content'><p>پاکستان میں وسائل کی کمی نہیں، مسئلہ ان وسائل کی صحیح تقسیم اور درست استعمال کا ہے جسے ہم آج تک صحیح ٹریک پر نہیں لا سکے اور عالمی مالیاتی اداروں کے حصار میں چیخ و پکار کرتے رہنے پر مجبور ہیں۔ اس صورتحال کی وجہ ہمارے گروہی، طبقاتی اور ذاتی مفادات کے حصول کا نہ رکنے والا سلسلہ ہے۔</p>
</div></div><div><h2>۲۲ فروری ۲۰۲۱ء</h2><div class='tweet-content'><p>بخاری شریف کے ابواب کی فہرست ایک نظر دیکھنے سے معلوم ہوتا ہے کہ انسانی زندگی کا کوئی شعبہ ایسا نہیں جس کے بارے میں امام بخاریؒ نے عنوان قائم نہیں کیا اور پھر اس کیلئے آیات قرآنی اور ارشادات نبویؐ  پیش نہیں کیے۔ اس جامعیت کی وجہ سے بھی بخاری شریف کو ’’الجامع الصحیح‘‘ کہا جاتا ہے۔</p>
</div></div><div><h2>۲۳ فروری ۲۰۲۱ء</h2><div class='tweet-content'><p>ہماری عدالتوں کی صورتحال ’’کون جیتا ہے تری زلف کے سر ہونے تک‘‘ جیسی ہے کہ جرم اگر پکڑا بھی جائے تو فیصلہ ہونے میں کئی سال لگ جاتے ہیں اور اس دوران دو چار ’’نرم‘‘ مرحلے بھی آتے ہیں۔ یہ جرم کے حوصلے کو بے لگام کرنے میں معاون اور جرائم کی شرح میں مسلسل اضافے کا ایک بڑا سبب ہے۔</p>
</div></div><div><h2>۲۴ فروری ۲۰۲۱ء</h2><div class='tweet-content'><p>عربی زبان قرآن و حدیث کی زبان ہے اور ایک مسلمان کیلئے اس کی تعلیم اساسی حیثیت رکھتی ہے مگر ہمارے ہاں قیام پاکستان کے بعد سے ہی اسے وہ درجہ نہیں دیا جا رہا ہے جو اس کا حق ہونے کے ساتھ ساتھ مسلم معاشرے کی بنیادی ضرورت بھی ہے۔</p>
</div></div><div><h2>۲۵ فروری ۲۰۲۱ء</h2><div class='tweet-content'><p>غلامی کی تمام صورتیں ناجائز قرار دے کر قیدی غلاموں کی جو صورت بامر مجبوری باقی رکھی گئی اس کے متعلق نبی کریم ﷺ نے فرمایا کہ یہ  تمہارے بھائی ہیں جنہیں اللہ نے تمہارے ماتحت کیا ہے، انہیں وہی کھلاؤ جو خود کھاتے ہو، وہی پہناؤ جو خود پہنتے ہو، کوئی کام ان کے بس میں نہ ہو تو مدد کرو۔</p>
</div></div><div><h2>۲۶ فروری ۲۰۲۱ء</h2><div class='tweet-content'><p>متحدہ ہندوستان میں برطانوی راج سے قبل ہزاروں دینی مدارس قائم تھے جو محض اوقاف کے قوانین میں تبدیلی کی وجہ سے کسی مداخلت اور قبضہ کے بغیر بند ہو گئے تھے۔ اوقاف کے قوانین میں نئی تبدیلیوں کا اس حوالہ سے جائزہ لینا بھی ضروری ہے جو ارباب فکر و دانش کی اہم ذمہ داری ہے۔</p>
</div></div><div><h2>۲۷ فروری ۲۰۲۱ء</h2><div class='tweet-content'><p>کسی بھی معاملہ میں رائے اس وقت تک کی میسر معلومات اور معروضی حالات کے دائرے میں قائم کی جاتی ہے جن کے بدل جانے سے رائے میں تبدیلی ناگزیر ہوتی ہے، اس لیے کوئی رائے حتمی فیصلے کے طور پر پیش کرنے سے گریز ہی کرنا چاہیے۔</p>
</div></div><div><h2>۲۸ فروری ۲۰۲۱ء</h2><div class='tweet-content'><p>جس نوجوان کو اپنی میز پر بیٹھے ہرزمانے ہرعلاقے اور ہرنوع کی معلومات حاصل کرنے کی سہولت میسرہے اسے یہ ’’فتوٰی‘‘ اپیل نہیں کرے گا کہ وہ انٹرنیٹ، ٹی وی اور اخبارات وجرائد  سے دور رہے۔ اس کیلئے علماء کو خود محنت کرکے ان وسیع تر معلومات کے تناظر میں دینی راہنمائی کا اہتمام کرنا ہوگا۔</p>
</div></div>
			</main>
			</body>
			</html>
			