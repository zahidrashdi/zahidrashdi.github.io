
			<!DOCTYPE html>
			<html>
			<head>
				<title>
				 April 2021
				 - 
				مولانا ابوعمار زاہد الراشدی
				</title>
				<meta name='robots' content='noindex,nofollow'>
				<meta charset='utf-8'>
				<meta name='viewport' content='width=device-width, initial-scale=1'>
				<link href='../../styles.css' type='text/css' rel='stylesheet'>
			</head>
			<body>
			<header>
				<a href='../../index.html'><img src='https://i.ibb.co/qFRGhmj/logo-4.png'></a>
			</header>
			<h1 class='section-title'>April 2021</h1>
			<main id='tweets'>
				<div><h2>یکم اپریل ۲۰۲۱ء</h2><div class='tweet-content'><p>جناب رسول اللہ ﷺ نے اقتدار و حکومت کو فرائض اور ذمہ داریوں میں شمار کرتے ہوئے قدم قدم پر اس کی نزاکت اور سنگینی سے خبردار کیا ہے۔ اس کا منطقی نتیجہ احساس ذمہ داری اور خدا خوفی کی صورت میں ظاہر ہوا اور لوگ اقتدار کی دوڑ میں شریک ہونے کی بجائے اس سے بچنے میں عافیت محسوس کرنے لگے۔</p>
</div></div><div><h2>۲ اپریل ۲۰۲۱ء</h2><div class='tweet-content'><p>دور جاہلیت میں رواج تھا کہ کوئی شخص قتل کردیا جاتا تو مقتول کے قبیلے والوں کا یہ حق ہوتا تھا کہ وہ قاتل کے قبیلے میں سے جس کو چاہیں ماردیں۔ نبی کریم ﷺ نے حجۃ الوداع کے موقع پر اعلان فرمایا کہ کسی شخص کو کسی دوسرے کے جرم کی سزا نہیں ملے گی، جو مجرم ہے صرف اسی کے ساتھ معاملہ ہوگا۔</p>
</div></div><div><h2>۳ اپریل ۲۰۲۱ء</h2><div class='tweet-content'><p>قرآن کریم اللہ تعالیٰ کے وجود و وحدانیت اور قدرت و صفات سے متعارف کرانے کیلئے دنیا و کائنات  کے ماحول پر غور و فکر کی دعوت دیتا ہے کہ آسمان اور تارے دیکھو، بادل اور ان سے برستا پانی دیکھو، زمین کے خشک اور زرخیز ہونے کا عمل دیکھو، اور خود انسان کی پیدائش کے مراحل دیکھو، وغیرہ۔</p>
</div></div><div><h2>۴ اپریل ۲۰۲۱ء</h2><div class='tweet-content'><p>ستم ظریفی کی بات یہ ہے کہ جن اسلاف اور بزرگوں کا نام لے کر ہم دنیا میں اپنا تعارف کراتے ہیں اور جن کی جدوجہد کے تسلسل کے ساتھ خود کو جوڑ کر عزت حاصل کرتے ہیں، ان کی حیات و خدمات اور جدوجہد سے ہمیں شناسائی حاصل نہیں ہے اور نہ ہی اس کی کسی سطح پر ضرورت محسوس کی جا رہی ہے۔</p>
</div></div><div><h2>۵ اپریل ۲۰۲۱ء</h2><div class='tweet-content'><p>فتنوں کی نشاندہی کرنا اور ان کے سدباب کی طرف توجہ دلانا دین کا ایک مستقل شعبہ ہے اور ہمارے ہاں حجیت حدیث، تحفظ ختم نبوت و ناموس صحابہؓ اور دیگر شعبوں میں محنت اسی شعبہ کی شاخیں ہیں، البتہ ضرورت اس بات کی ہے کہ ذوق وجذبہ کے ساتھ ساتھ حکمت و مصلحت کے دائروں کو بھی ملحوظ رکھا جائے۔</p>
</div></div><div><h2>۷ اپریل ۲۰۲۱ء</h2><div class='tweet-content'><p>جنگ عظیم اول ودوم کے بعد ایشیا وافریقہ کے ممالک پر برطانیہ، فرانس، ہالینڈ اور پرتگال وغیرہ کی گرفت ڈھیلی پڑی تو خیال ہوا کہ اب ہم آزاد ہوکر اپنا مستقبل خود طے کرسکیں گے لیکن پون صدی کے بعد کی صورتحال یہ ہے کہ غلامی کی ظاہری زنجیروں کی بجائے ریموٹ کنٹرول سسٹم نے ہمیں جکڑ  رکھا ہے۔</p>
</div></div><div><h2>۸ اپریل ۲۰۲۱ء</h2><div class='tweet-content'><p>ہماری قومی اور معاشرتی خرابیوں کا حل قرآن کریم اور سنت نبویؐ کے ماحول کی طرف واپسی ہے لیکن وہ صرف بیانات اور خطابات کے ذریعے نہیں ہو گی بلکہ تمام ریاستی شعبوں مثلاً حکومت، انتظامیہ، عدلیہ، وکلاء، ڈاکٹر، تاجر، تعلیمی اداروں اور میڈیا وغیرہ کو اس کیلئے عملی کردار ادا کرنا ہو گا۔</p>
</div></div><div><h2>۹ اپریل ۲۰۲۱ء</h2><div class='tweet-content'><p>مسائل و مشکلات کے عملی حل سے پہلے ان کی فکری بنیادوں اور تہذیبی پس منظر کا واضح ہونا ضروری ہے، اور ایمان و عقیدہ کے رسوخ اور احکام شریعہ پر مخلصانہ عمل کیلئے دلی و ذہنی اطمینان کی ضرورت کو نظر انداز کر کے ہم نفاذ اسلام کی جدوجہد میں مؤثر پیشرفت نہیں کر سکتے۔</p>
</div></div><div><h2>۱۰ اپریل ۲۰۲۱ء</h2><div class='tweet-content'><p>محبت ایک فطری جذبہ ہے، اسلام نے اس کی نفی نہیں کی بلکہ یہ اگر جائز حدود میں ہو تو اس کا احترام کیا ہے اور ایک مثبت رجحان کے طور پر اسے تسلیم کیا ہے۔ اس سلسلہ میں ایک ارشاد نبویؐ ہے کہ ’’دو محبت کرنے والوں کے مسئلہ کا نکاح جیسا کوئی حل نہیں دیکھا گیا‘‘ (ابن ماجہ)</p>
</div></div><div><h2>۱۱ اپریل ۲۰۲۱ء</h2><div class='tweet-content'><p>انسانی معاشرے میں آزادی رائے کا حق، عورت کی تعلیم وملکیت کا حق، عوام کا حکومت کی تشکیل کا حق، حکومت کے احتساب کا حق اور سرکاری خزانے سے معاشی کفالت کا حق مغرب کی جدوجہد سے صدیوں پہلے اسلام نے متعارف کرا دیا تھا جو ایک فطری دین ہونے کے باعث ماضی کی طرح مستقبل کا نظامِ حیات بھی ہے۔</p>
</div></div><div><h2>۱۲ اپریل ۲۰۲۱ء</h2><div class='tweet-content'><p>دینی مدارس کا موجودہ نظام اس خطرہ کو دیکھتے ہوئے قائم ہوا تھا جو مغل سلطنت کے خاتمہ اور برطانیہ کے استعماری تسلط کے بعد ہمارے معاشرتی و تعلیمی ماحول میں پیدا ہوگیا تھا کہ نہ صرف مساجد ومکاتب کا مستقبل مخدوش ہو جائے گا بلکہ عام مسلمانوں کا دین کے ساتھ تعلق بھی باقی نہ رہ سکے گا۔</p>
</div></div><div><h2>۱۳ اپریل ۲۰۲۱ء</h2><div class='tweet-content'><p>رمضان المبارک کا تعارف اللہ تعالیٰ نے قرآن کریم کے حوالے سے کرایا ہے کہ یہ وہ مہینہ ہے جس میں ہم نے اسے نازل کیا (البقرہ)۔ اور اس ماہ مبارک میں قرآن کریم اس قدر پڑھا اورسنا جاتا ہے کہ شاید ہی کوئی وقت اس سے خالی رہتا ہو کیونکہ تراویح کا وقت سورج کی گردش کے ساتھ ساتھ چلتا رہتا ہے۔</p>
</div></div><div><h2>۱۴ اپریل ۲۰۲۱ء</h2><div class='tweet-content'><p>وقت اور ماحول بدلنے کے ساتھ خطابت کا معیار و اسلوب بھی بدل گیا ہے جس کا لحاظ رکھنا ضروری ہے۔ پون صدی قبل کی خطابت میں پرشکوہ الفاظ، مشکل تراکیب اور نادر محاوروں کی فراوانی تھی، لیکن آج اگر آپ آسان الفاظ، سہل تراکیب اور عام فہم محاوروں میں مختصر گفتگو کریں گے تو خطیب شمار ہوں گے۔</p>
</div></div><div><h2>۱۵ اپریل ۲۰۲۱ء</h2><div class='tweet-content'><p>دنیا میں غربت اور ناداری کے بارے میں ایک نقطۂ نظر یہ ہے کہ آبادی بے تحاشا بڑھ رہی ہے اور دنیا کے موجود و میسر وسائل اس تیزرفتار اضافے کا ساتھ نہیں دے رہے جس سے عدمِ توازن پیدا ہو گیا ہے۔ اور آج کی عالمی قوتوں اور اداروں کی بین الاقوامی پالیسیوں کی بنیاد اسی سوچ پر ہے۔</p>
</div></div><div><h2>۱۶ اپریل ۲۰۲۱ء</h2><div class='tweet-content'><p>مفکر احرار چودھری افضل حق مرحوم نے لکھا ہے کہ رمضان المبارک کے دوران بدر اور فتح مکہ کے معرکے پیش آئے لیکن ہمارے زمانے میں رمضان کے آتے ہی اجتماعی سرگرمیاں معطل ہوجاتی ہیں اور کسی بھی ملی یا قومی مہم کے بارے میں کہہ دیا جاتا ہے کہ اس سے روزے متاثر ہوتے ہیں یہ کام بعد میں کریں گے۔</p>
</div></div><div><h2>۱۷ اپریل ۲۰۲۱ء</h2><div class='tweet-content'><p>خلافت عثمانیہ کیا تھی، اس کا اندازہ اس بات سے کر لیں کہ جب مشرقی یورپ میں بوسنیا کے مسلمان گاجر مولی کی طرح کٹ رہے تھے تو محترمہ بے نظیر بھٹو مرحومہ نے ایک انٹرویو کے دوران یہ کہا کہ اب تو کوئی اوتومان ایمپائر (خلافت عثمانیہ) بھی نہیں ہے جس کے سامنے ہم اپنا رونا رو سکیں۔</p>
</div></div><div><h2>۱۸ اپریل ۲۰۲۱ء</h2><div class='tweet-content'><p>حکمرانوں کا یہ طرز عمل دستور و قانون کے ساتھ ساتھ عام انسانی اخلاقیات کے بھی منافی ہے کہ وہ عوامی تحریک اور احتجاج پر وقتی طور پر معاہدہ کر لیتے ہیں لیکن وقت گزرنے کے بعد معاملہ ٹھنڈا پڑ جانے پر اسے یکسر نظرانداز کر دیتے ہیں، اور موجودہ صورتحال اسی کا ردعمل ہے۔</p>
</div></div><div><h2>۱۹ اپریل ۲۰۲۱ء</h2><div class='tweet-content'><p>مغربی فلسفہ کی ایک جھلک یہ ہے کہ امریکہ میں شراب نوشی اب سے پون صدی پہلے قانوناً جرم رہی ہے جس کی امریکی کانگریس نے سزا مقرر کر رکھی تھی، لیکن قانون نافذ کرنے والے ادارے جب اس قانون پر عملدرآمد کرانے میں کامیاب نہ ہو سکے تو کانگریس نے شراب نوشی کو جرائم کی فہرست سے ہی نکال دیا۔</p>
</div></div><div><h2>۲۰ اپریل ۲۰۲۱ء</h2><div class='tweet-content'><p>مسلم ممالک سے ایک تقاضہ یہ ہے کہ وہ اپنے نصاب تعلیم سے ایسی تمام چیزیں خارج کر دیں جو مروجہ عالمی کلچر میں مسلم معاشرہ کے ضم ہونے میں رکاوٹ ہیں، اور ان کا یہ ہدف ہے کہ قرآن و سنت کی تعلیمات کو آج کے عالمی نظام کے تقاضوں کی روشنی میں نظرثانی اور ترامیم  کے کسی عمل سے گزارا جائے۔</p>
</div></div><div><h2>۲۱ اپریل ۲۰۲۱ء</h2><div class='tweet-content'><p>پاکستان کو الجزائر بنانے کی کوشش ناکام ہونے کے بعد مصر بنانے کی کوششیں مسلسل جاری ہیں مگراسلامی جمہوریہ پاکستان کے دینی مکاتب فکر اور ان کی قیادتوں کی باہمی وحدت و ہم آہنگی اور حکمت وایثار کے باعث دیندار عوام کو ریاستی اداروں سے ٹکرانے کی یہ مہم بھی ان شاء اللہ تعالیٰ ناکام ہوگی۔</p>
</div></div><div><h2>۲۲ اپریل ۲۰۲۱ء</h2><div class='tweet-content'><p>رمضان المبارک قمری مہینہ ہے جو موسم بدلتا رہتا ہے، کبھی گرمیوں میں، کبھی بہار میں، کبھی سردیوں میں اور کبھی برسات میں آتا ہے۔ ماہِ رمضان تینتیس برسوں میں سارے موسموں کا چکر مکمل کر لیتا ہے اور اس طرح ایک مسلمان بالغ ہونے کے بعد طبعی عمر تک سال کے ہر موسم کے روزے رکھ لیتا ہے۔</p>
</div></div><div><h2>۲۳ اپریل ۲۰۲۱ء</h2><div class='tweet-content'><p>قرآن وسنت کے صریح اور منصوص مسائل میں کسی کی رائے کا دخل نہیں اور ہر حکومت انہیں بجا لانے کی پابند ہے، البتہ وہ مسائل جو عام لوگوں کے حقوق ومعاملات اور روزمرہ پیش آمدہ امور سے متعلق ہیں ان کے بارے میں انہی کے مشورہ و رائے سے فیصلہ کرنا سنت نبویؐ بھی ہے اور سنت خلفاء راشدینؓ بھی۔</p>
</div></div><div><h2>۲۴ اپریل ۲۰۲۱ء</h2><div class='tweet-content'><p>مدینہ منورہ کے منافقین کے ساتھ جناب رسول اللہ ﷺ کے حکیمانہ طرز عمل سے ہمیں یہ سبق ملتا ہے کہ جہاد صرف جنگ کرنے کا نام نہیں ہے بلکہ حکمت عملی کے ساتھ دشمن کو ناکام بنا دینا بھی جہاد کہلاتا ہے اور’’کلمہ گو کافروں‘‘ کے ساتھ کھلے کافروں والا طریقہ اختیار کرنا ضروری نہیں ہے۔</p>
</div></div><div><h2>۲۵ اپریل ۲۰۲۱ء</h2><div class='tweet-content'><p>دینی اقدار و روایات کا تحفظ، دنیا بھر کے مسلمانوں کی مدد و راہنمائی، حرمین شریفین کی قابل رشک و مسلسل خدمت، اور عالم اسلام میں قرآن کریم کی تلاوت کے عمدہ اسلوب کا تعارف و فروغ سعودی عرب کی تاریخ کے نمایاں ابواب ہیں۔</p>
</div></div><div><h2>۲۶ اپریل ۲۰۲۱ء</h2><div class='tweet-content'><p>دعوت اور محبت آپس میں لازم و ملزوم ہیں کہ خیرخواہی اور ہمدردی نہ ہو تو ترغیب کا ماحول ہی نہیں بنتا۔ بگڑے ہوئے کو بگڑا ہوا کہہ کر اصلاح کی کوشش کی جائے گی تو وہ مزید بگاڑ کی طرف جائے گا، اس لیے دعوت و تبلیغ کا پہلا مرحلہ محبت اور خیرخواہی کا اظہار ہے۔</p>
</div></div><div><h2>۲۷ اپریل ۲۰۲۱ء</h2><div class='tweet-content'><p>دینی تعلیمی نظام و نصاب اور ان کے باعث کسی حد تک باقی رہنے والا اسلامی معاشرتی ماحول آج کی عالمی قوتوں کیلئے مسلسل دردِ سر بنا ہوا ہے اور وہ اسے ہر صورت میں ختم کرنے کیلئے زور لگا رہے ہیں، حالیہ اقدامات اسی سلسلہ کی ایک کڑی نظر آتے ہیں۔</p>
</div></div><div><h2>۲۸ اپریل ۲۰۲۱ء</h2><div class='tweet-content'><p>مولانا منیب الرحمٰن جیسی متوازن اور سنجیدہ علمی شخصیت کو فورتھ شیڈول میں ڈالنے کی کاروائی ملک بھر کے اہلِ علم کیلئے وارننگ ہو گی کہ انہیں اب کوئی بات اپنی رائے کے مطابق کہنے اور اس پر اسٹینڈ لینے کا حق نہیں رہا۔ یہ بھی شاید FATF کی ہدایات کا حصہ ہو!</p>
</div></div><div><h2>۲۹ اپریل ۲۰۲۱ء</h2><div class='tweet-content'><p>ایک اعرابی نے حضورﷺ کی چادر زورسے کھینچی تو گردن پر نشان پڑگیا اس نے کہا یہ مال نہ آپ کا ہے نہ آپ کے باپ کا اس میں سے مجھے بھی دیں۔ فرمایا مال تو اللہ کا ہے لیکن پہلے اس تکلیف کا بدلہ دو۔ اس نے کہا واللہ کوئی بدلہ نہیں دوں گا۔ آپؐ نے پھر بھی اسے دو اونٹ سامان سے لدے ہوئے دے دیے۔</p>
</div></div><div><h2>۳۰ اپریل ۲۰۲۱ء</h2><div class='tweet-content'><p>اخراجات کو حقیقی ضروریات کے دائرے میں محدود کرنے کا تصور ہمارے ہاں ’’قدامت پسندی‘‘ کی علامت سمجھا جانے لگا ہے اس لیے نمودوتعیش اور ضروریات کے درمیان فاصلے تیزی سے مٹتے جا رہے ہیں۔</p>
</div></div>
			</main>
			</body>
			</html>
			