
	<!DOCTYPE html><html>
	<head>
		<title>’’گذارشات برائے نگارشات‘‘</title>
		<meta name='robots' content='noindex,nofollow'>
		<meta charset='utf-8'>
		<meta name='viewport' content='width=device-width, initial-scale=1'>
		<link href='../styles.css' type='text/css' rel='stylesheet'>
	</head>
	<body><header><a href='../index.html'><img src='https://i.ibb.co/qFRGhmj/logo-4.png'></a></header>
	<h1 id='content-title'>’’گذارشات برائے نگارشات‘‘</h1>
	<main id='content'>
		
		<table id='content-reference'><tr>
			<td class='title'>حوالہ</td>
			<td></td>
			<td class='title'>تاریخ</td>
			<td dir='ltr'><span dir='rtl'>۱۲ دسمبر ۲۰۲۴ء</span></td>
		</tr></table>
	
		<p>بسم اللہ الرحمٰن الرحیم۔</p>
<p>کتاب کے ساتھ تعلق والد گرامی حضرت مولانا محمد سرفراز خان صفدر اور عمِ مکرم حضرت مولانا صوفی عبد الحمید خان سواتی رحمہما اللہ تعالیٰ کی برکت و توجہات کے باعث بچپن سے ہے اور مطالعہ کے ساتھ ساتھ لکھنے پڑھنے کا ذوق بھی ان بزرگوں کی عنایت سے چلا آ رہا ہے۔ بحمد اللہ تعالیٰ تحقیقی، معلوماتی، ادبی، تاریخی، تدریسی اور تجزیاتی ہر نوع کی کتابیں زیر مطالعہ رہی ہیں اور استفادہ کی سعادت سے بہرہ ور ہوتا آ رہا ہوں۔ مختلف جرائد کی ادارت کے دوران تبصرہ کے لیے آنے والی متنوع کتابوں کے علاوہ بعض دوستوں کے ارشاد پر ان کی تصانیف پر نقد و تبصرہ کا موقع بھی ملتا رہتا ہے۔ فرزند عزیز حافظ ناصر الدین خان عامر نے جرائد و کتب میں بکھری ہوئی ان سینکڑوں تحریروں کو یکجا کر کے حسنِ ذوق کے ساتھ مرتب کرنے کا اہتمام کیا ہے جو اس کے ذوق کے ساتھ ساتھ محنتِ شاقہ کا ثمرہ ہے، اور اس سے نصف صدی سے زائد عرصہ کو محیط متفرق گذارشات محفوظ ہو گئی ہیں، فالحمد للہ علیٰ ذٰلک۔ اللہ تعالیٰ اس محنت و کاوش کو قبولیت و ثمرات سے نوازیں اور زیادہ سے زیادہ لوگوں کے لیے نفع بخش بناتے ہوئے ہمارے لیے آخرت کا مقبول ذخیرہ بنا دیں، آمین یا رب العالمین۔</p>
	</main>
	</body></html>