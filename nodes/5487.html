
	<!DOCTYPE html><html>
	<head>
		<title>خلافت اسلامیہ اور آج کے حالات و ضروریات</title>
		<meta name='robots' content='noindex,nofollow'>
		<meta charset='utf-8'>
		<meta name='viewport' content='width=device-width, initial-scale=1'>
		<link href='../styles.css' type='text/css' rel='stylesheet'>
	</head>
	<body><header><a href='../index.html'><img src='https://i.ibb.co/qFRGhmj/logo-4.png'></a></header>
	<h1 id='content-title'>خلافت اسلامیہ اور آج کے حالات و ضروریات</h1>
	<main id='content'>
		
		<table id='content-reference'><tr>
			<td class='title'>حوالہ</td>
			<td></td>
			<td class='title'>تاریخ</td>
			<td dir='ltr'><span dir='rtl'>۱۴ دسمبر ۲۰۲۲ء</span></td>
		</tr></table>
	
		<p>بسم اللہ الرحمٰن الرحیم۔</p>
<p>اسلام کے سیاسی نظام کا عنوان ’’خلافت‘‘ ہے کہ حکمران فرد ہو یا کوئی طبقہ و جماعت، وہ حکمرانی میں جناب نبی اکرم صلی اللہ علیہ وسلم کی نیابت کرتا ہے اور احکام و قوانین میں رسول اللہ صلی اللہ علیہ وسلم کے ارشادات و فرامین کا پابند ہوتا ہے۔ فقہاء کرامؒ نے ہر دور میں اس کے اصول و قواعد کی اس وقت کی ضروریات کے مطابق وضاحت کی ہے اور آج بھی اس پر بحث و تمحیص جاری ہے۔ </p>
<p>راقم الحروف گزشتہ نصف صدی کے دوران اس کے مختلف پہلوؤں پر وقتاً‌ فوقتاً‌ تحریری اور تقریری دائروں میں معروضات پیش کرتا آ رہا ہے جن میں سے بعض مضامین و خطبات کا ایک انتخاب ہمارے فاضل عزیز مولانا قاری محمد عثمان رمضان سلّمہ نے زیر نظر مجموعہ میں مرتب کیا ہے جس میں آج کے حالات و ضروریات کے تناظر میں راقم الحروف کی معلومات اور آراء کا معتد بہ حصہ جمع ہو گیا ہے، اور امید ہے کہ عصرِ حاضر میں خلافتِ اسلامیہ کی تطبیق و توضیح کے لیے یہ گزارشات مفید ثابت ہوں گی۔ اللہ تعالیٰ قاری صاحب موصوف کی اس کاوش کو قبولیت سے نوازیں اور ہم سب کو خلافتِ اسلامیہ کے احیاء و قیام کے لیے مؤثر اور مفید محنت کی توفیق عطا فرمائیں، آمین یا رب العالمین۔</p>
	</main>
	</body></html>